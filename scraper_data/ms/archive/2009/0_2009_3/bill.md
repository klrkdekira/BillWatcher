---
Year: 2009
Bill: D.R.23/2009 - Rang Undang-Undang Perkongsian Terhad dan Perkongsian Liabiliti Terhad Labuan 2009 (Lulus)
Title: D.R.23/2009 - Rang Undang-Undang Perkongsian Terhad dan Perkongsian Liabiliti Terhad Labuan 2009 (Lulus)
Download URL: https://www.parlimen.gov.my/files/billindex/pdf/2009/DR232009.pdf
URL: https://www.parlimen.gov.my/files/billindex/pdf/2009/DR232009.pdf
---
---
Reading:
D.R.23/2009
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

_Perkongsian Terhad dan Perkongsian_ 1

_Liabiliti Terhad Labuan_

**D.R. 23/2009**

RANG UNDANG-UNDANG PERKONGSIAN TERHAD DAN

PERKONGSIAN LIABILITI TERHAD LABUAN 2009

SUSUNAN FASAL

Bahagian I

PERMULAAN

Fasal

1. Tajuk ringkas dan permulaan kuat kuasa

2. Tafsiran

Bahagian II

PENTADBIRAN AKTA

3. Pentadbiran Akta

Bahagian III

PERKONGSIAN TERHAD LABUAN

Bab 1

_Penubuhan perkongsian terhad Labuan_

4. Perkongsian terhad Labuan

5. Pendaftaran perkongsian terhad Labuan

6. Pindaan perjanjian perkongsian

7. Nama perkongsian terhad Labuan

8. Pertukaran nama perkongsian terhad Labuan

9. Pejabat berdaftar perkongsian terhad Labuan


-----

_Rang Undang-Undang_

Bab 2

_Pengurusan dan pentadbiran perkongsian terhad Labuan_

Fasal

10. Sumbangan pekongsi terhad

11. Hak dan obligasi pekongsi am

12. Penguatkuasaan penghakiman terhadap harta perkongsian terhad
Labuan

13. Hak pekongsi terhad

14. Perkongsian keuntungan

15. Urusan oleh pekongsi terhad dengan perkongsian terhad Labuan

16. Hak pekongsi terhad sesama mereka

17. Pemulangan sumbangan pekongsi terhad

18. Liabiliti pekongsi terhad kepada perkongsian terhad Labuan

19. Liabiliti pekongsi terhad kepada pemiutang

20. Penerimaan masuk pekongsi terhad dan pekongsi am tambahan

21. Penyerahhakan

22. Prosiding undang-undang dan penyampaian dokumen

23. Kuasa pekongsi am untuk menandatangani

Bab 3

_Pembubaran perkongsian terhad Labuan_

24. Notis pembubaran

25. Pembubaran perkongsian terhad Labuan

26. Pembubaran perkongsian terhad Labuan kerana kematian pekongsi am

27. Kuasa mahkamah untuk memerintahkan pembubaran

28. Penyelesaian akaun apabila dibubarkan


-----

_Perkongsian Terhad dan Perkongsian_ 3

_Liabiliti Terhad Labuan_

Bahagian IV

PERKONGSIAN LIABILITI TERHAD LABUAN

Bab 1

_Penubuhan perkongsian liabiliti terhad Labuan_

Fasal

29. Perkongsian liabiliti terhad Labuan

30. Pendaftaran perkongsian liabiliti terhad Labuan

31. Pendaftaran perubahan butir-butir

32. Nama perkongsian liabiliti terhad Labuan

33. Pertukaran nama perkongsian liabiliti terhad Labuan

Bab 2

_Penukaran kepada perkongsian liabiliti terhad Labuan_

34. Penukaran daripada perkongsian terhad Labuan kepada perkongsian
liabiliti terhad Labuan

35. Penukaran daripada syarikat Labuan kepada perkongsian liabiliti terhad
Labuan

36. Penyata hendaklah difailkan

37. Pendaftaran penukaran

38. Kesan pendaftaran

39. Prosiding yang belum selesai

40. Penerusan sabitan, arahan, perintah atau penghakiman

41. Perjanjian sedia ada

42. Kontrak sedia ada, dsb.

43. Penerusan pekerjaan

44. Pelantikan, autoriti atau kuasa sedia ada

45. Pemakaian seksyen 38 hingga 44

46. Liabiliti dan obligasi pekongsi sebelum penukaran

47. Notis penukaran dalam invois dan surat-menyurat


-----

_Rang Undang-Undang_

Bab 3

_Perkongsian liabiliti terhad yang diiktiraf_

Fasal

48. Pendaftaran perkongsian liabiliti terhad yang diiktiraf

49. Nama perkongsian liabiliti terhad yang diiktiraf

50. Pejabat berdaftar perkongsian liabiliti terhad yang diiktiraf

51. Penyata hendaklah difailkan jika butir-butir, dsb., diubah

52. Penyampaian ke atas perkongsian liabiliti terhad yang diiktiraf

53. Pemberhentian perniagaan di Labuan

54. Pelikuidasian atau pembubaran perkongsian liabiliti terhad yang diiktiraf
di tempat pemerbadanan atau tempat asal

Bab 4

_Sifat dan transaksi perkongsian liabiliti terhad Labuan_

55. Keperibadian undang-undang yang berasingan

56. Liabiliti terhad pekongsi

57. Kuasa pekongsi untuk mengikat perkongsian liabiliti terhad Labuan

58. Hubungan pekongsi

59. Urusan oleh pekongsi dengan perkongsian liabiliti terhad Labuan

60. Penyerahhakan kepentingan

61. Penerimaan masuk dan persaraan pekongsi

62. Kebankrapan pekongsi

Bab 5

_Pengurusan dan pentadbiran perkongsian liabiliti terhad Labuan_

63. Pejabat berdaftar perkongsian liabiliti terhad Labuan

64. Pekongsi ditetapkan

65. Kewajipan dan tanggungjawab pekongsi ditetapkan

66. Perakuan kesolvenan tahunan


-----

_Perkongsian Terhad dan Perkongsian_ 5

_Liabiliti Terhad Labuan_

Bab 6

_Pembubaran perkongsian liabiliti terhad Labuan_

Fasal

67. Penerimaan dan penggulungan

68. Tatacara alternatif bagi penggulungan secara sukarela perkongsian liabiliti
terhad Labuan

69. Pembatalan pembubaran

Bahagian V

AM

70. Akaun hendaklah disimpan

71. Maksud penubuhan yang dibenarkan

72. Fi

73. Pemeriksaan dan pengemukaan dokumen yang disimpan

74. Bentuk rekod

75. Kesalahan oleh pertubuhan perbadanan

76. Dokumen hendaklah difailkan melalui syarikat amanah Labuan

77. Penalti am

78. Kuasa untuk mengenakan penalti pentadbiran

79. Pengkompaunan kesalahan

80. Pemotongan

81. Kemasukan semula dalam daftar

82. Kesan pemotongan

83. Kerahsiaan

84. Hak untuk mendapatkan maklumat

85. Pemakaian Akta Lembaga Perkhidmatan Kewangan Labuan 1996

86. Pemakaian undang-undang perkongsian

87. Tatacara jika tidak dinyatakan

88. Kuasa untuk mengecualikan

89. Peraturan-peraturan

90. Perlindungan terhadap guaman dan prosiding undang-undang

91 P h d k li


-----

_Rang Undang-Undang_


-----

_Perkongsian Terhad dan Perkongsian_ 7

_Liabiliti Terhad Labuan_

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penubuhan,
pengawalseliaan dan pembubaran perkongsian terhad Labuan
dan perkongsian liabiliti terhad Labuan dan bagi perkara yang
berkaitan atau bersampingan dengannya.

[ ]

**DIPERBUAT** oleh Parlimen Malaysia seperti yang berikut:

Bahagian I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perkongsian Terhad
dan Perkongsian Liabiliti Terhad Labuan 2009.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2.** (1) Dalam Akta ini, melainkan jika konteksnya menghendaki
makna yang lain—

“daftar”—

_(a)_ berkenaan dengan perkongsian terhad Labuan, ertinya

daftar yang disenggarakan di bawah subseksyen 5(3);
dan


-----

8 _Rang Undang-Undang_

_(b)_ berkenaan dengan perkongsian liabiliti terhad Labuan,

ertinya daftar yang disenggarakan di bawah subseksyen
30(7);

“diperakui” ertinya diperakui dengan cara yang ditetapkan
sebagai dokumen tertentu atau sebagai salinan benar dokumen
tertentu itu;

“harta” termasuklah—

_(a) tiap-tiap jenis aset, sama ada zahir atau tak zahir, alih_

atau tak alih, ketara atau tak ketara, walau bagaimana
diperoleh; dan

_(b) dokumen atau surat cara undang-undang dalam apa-_

apa bentuk, termasuklah elektronik atau digital, yang
membuktikan hakmilik kepada atau kepentingan mengenai,
aset itu, termasuklah cek bank, kiriman wang, syer,
sekuriti, bon, draf bank dan surat kredit;

“kepentingan perkongsian” ertinya bahagian seseorang pekongsi
daripada keuntungan dan kerugian suatu perkongsian terhad
Labuan atau perkongsian liabiliti terhad Labuan, mengikut manamana yang berkenaan, dan hak untuk menerima pembahagian
aset perkongsian dan faedah lain yang diberikan oleh perjanjian
perkongsian;

“Labuan” ertinya Wilayah Persekutuan Labuan;

“Lembaga” ertinya Lembaga Perkhidmatan Kewangan Labuan
yang ditubuhkan di bawah seksyen 3 Akta Lembaga Perkhidmatan
Kewangan Labuan 1996 [Akta 545];

“mahkamah” ertinya mahkamah yang mempunyai bidang kuasa
berwibawa;

“menetapkan”, jika tiada cara disebutkan, ertinya menetapkan
dari semasa ke semasa melalui perintah yang disiarkan dalam
_Warta, dan kuasa untuk menetapkan termasuklah kuasa untuk_
membuat peruntukan yang berlainan dalam perintah itu bagi
orang, golongan, kategori atau perihalan orang yang berlainan,
dan “ditetapkan” hendaklah ditafsirkan dengan sewajarnya;

“Menteri” ertinya Menteri yang pada masa ini dipertanggungkan
dengan tanggungjawab bagi kewangan;


-----

_Perkongsian Terhad dan Perkongsian_ 9

_Liabiliti Terhad Labuan_

“menyatakan”, jika tiada cara disebutkan, ertinya menyatakan
dari semasa ke semasa secara bertulis, dan kuasa untuk menyatakan
termasuklah kuasa untuk menyatakan secara berlainan bagi orang,
golongan, kategori atau perihalan orang yang berlainan, dan
“dinyatakan” hendaklah ditafsirkan dengan sewajarnya;

“nilai statutori” mempunyai erti yang diberikan kepadanya
dalam subseksyen 10(2);

“pegawai diberi kuasa” ertinya seorang pegawai yang diberi
kuasa dengan sewajarnya oleh Lembaga di bawah subseksyen
3(2);

“pekongsi”—

_(a)_ berhubung dengan sesuatu perkongsian terhad Labuan,

ertinya seseorang pekongsi terhad atau seseorang pekongsi
am; dan

_(b) berhubung dengan sesuatu perkongsian liabiliti terhad_

Labuan, ertinya seseorang yang merupakan pekongsi,
termasuklah pekongsi ditetapkan, dalam perkongsian
itu dan dinamakan sedemikian dalam permohonan yang
dibuat kepada Lembaga di bawah seksyen 30 atau notis
yang difailkan di bawah seksyen 31,

mengikut mana-mana yang berkenaan;

“pekongsi am”, berhubung dengan sesuatu perkongsian terhad
Labuan, ertinya seseorang yang dinamakan sebagai seorang
pekongsi am dalam perjanjian perkongsian yang difailkan di
bawah subseksyen 5(2) dan jika lebih daripada seorang, ertinya
setiap pekongsi am;

“pekongsi ditetapkan”, berhubung dengan sesuatu perkongsian
liabiliti terhad Labuan, ertinya seseorang pekongsi yang dikenal
pasti sebagai seorang pekongsi ditetapkan dalam permohonan
yang dibuat kepada Lembaga di bawah seksyen 30 atau notis
yang difailkan di bawah seksyen 31;

“pekongsi terhad”, berhubung dengan sesuatu perkongsian
terhad Labuan, ertinya seseorang yang dinamakan sebagai seorang
pekongsi terhad dalam daftar yang disimpan di bawah subseksyen
9(5) dan jika lebih daripada seorang, ertinya setiap pekongsi
terhad;


-----

10 _Rang Undang-Undang_

“pelikuidasi yang diluluskan” ertinya seseorang yang diluluskan
di bawah subseksyen 12(1) Akta Syarikat Labuan 1990 [Akta 441];

“pemastautin” ertinya seseorang yang—

_(a) berhubung dengan orang sebenar, merupakan warganegara_

atau pemastautin tetap Malaysia; dan

_(b) berhubung dengan mana-mana orang lain, telah menubuhkan_

suatu tempat perniagaan, dan sedang beroperasi, di
Malaysia,

dan termasuklah seseorang yang diisytiharkan sebagai pemastautin
menurut seksyen 43 Akta Kawalan Pertukaran Wang 1953 [Akta 17];

“perakuan” ertinya suatu perakuan yang dikeluarkan di bawah
Akta ini;

“perbadanan” ertinya mana-mana pertubuhan perbadanan yang
dibentuk atau diperbadankan atau wujud di Malaysia atau di luar
Malaysia dan termasuklah sesuatu syarikat Labuan asing tetapi
tidak termasuk—

_(a) sesuatu perbadanan seorang;_

_(b) sesuatu kesatuan sekerja yang didaftarkan di bawah mana-_

mana undang-undang bertulis sebagai kesatuan sekerja;
dan

_(c) sesuatu pertubuhan yang didaftarkan di bawah mana-_

mana undang-undang bertulis yang berhubungan dengan
koperasi;

“perjanjian perkongsian” ertinya suatu perjanjian bertulis
pekongsi-pekongsi tentang hal-ehwal sesuatu perkongsian terhad
Labuan atau perkongsian liabiliti terhad Labuan, mengikut manamana yang berkenaan, dan hak dan obligasi pekongsi sesama
mereka;

“perkongsian liabiliti terhad Labuan” ertinya suatu perkongsian
liabiliti terhad yang didaftarkan di bawah seksyen 30 atau 48;

“perkongsian terhad Labuan” ertinya suatu perkongsian terhad
yang didaftarkan di bawah seksyen 5;


-----

_Perkongsian Terhad dan Perkongsian_

_Liabiliti Terhad Labuan_


11


“syarikat amanah Labuan” ertinya suatu syarikat yang didaftarkan
sebagai suatu syarikat amanah Labuan di bawah Bahagian V Akta
Perkhidmatan Kewangan dan Sekuriti Labuan 2009 [Akta ….];

“syarikat Labuan” mempunyai erti yang diberikan kepadanya
dalam Akta Syarikat Labuan 1990;

“ringgit” ertinya ringgit dalam mata wang Malaysia.

(2) Bagi maksud Akta ini, suatu perkongsian terhad Labuan
adalah tidak solven pada sesuatu masa tertentu apabila pekongsi
am tidak berupaya untuk menunaikan hutang dan obligasi
perkongsian terhad Labuan itu, tidak termasuk liabiliti kepada
pekongsi berkenaan dengan kepentingan perkongsiannya, apabila
ia kena dibayar, daripada aset perkongsian terhad Labuan itu
tanpa menggunakan aset berasingan seseorang pekongsi am yang
tidak disumbangkan kepada perkongsian terhad Labuan itu, dan
“solven” hendaklah ditafsirkan dengan sewajarnya.

Bahagian II

PENTADBIRAN AKTA

**Pentadbiran Akta**

**3. (1) Lembaga hendaklah bertanggungjawab bagi pentadbiran**
Akta ini, tertakluk kepada arahan dan kawalan am Menteri.

(2) Lembaga boleh memberi kuasa mana-mana anggota atau
pegawainya untuk melaksanakan mana-mana fungsinya, menjalankan
mana-mana kuasanya, atau menunaikan mana-mana kewajipannya
di bawah Akta ini.

(3) Tertakluk kepada batasan tertentu, jika ada, sebagaimana
yang ditetapkan, seseorang pegawai diberi kuasa hendaklah
melaksanakan semua fungsi, menjalankan semua kuasa dan
menunaikan semua kewajipan Lembaga dan tiap-tiap fungsi yang
dilaksanakan sedemikian, kuasa yang dijalankan sedemikian dan
kewajipan yang ditunaikan sedemikian hendaklah disifatkan telah
dilaksanakan, dijalankan dan ditunaikan dengan sewajarnya bagi
maksud Akta ini.


-----

12 _Rang Undang-Undang_

(4) Semua mahkamah, hakim dan orang yang bertindak secara
kehakiman hendaklah memberi pengiktirafan kehakiman kepada
meterai Lembaga.

Bahagian III

PERKONGSIAN TERHAD LABUAN

Bab 1

_Penubuhan perkongsian terhad Labuan_

**Perkongsian terhad Labuan**

**4.** (1) Tertakluk kepada peruntukan Akta ini, sesuatu perkongsian
terhad Labuan boleh dibentuk oleh mana-mana orang bagi apaapa maksud yang sah.

(2) Sesuatu perkongsian terhad Labuan hendaklah terdiri
daripada tidak kurang daripada dua orang pekongsi dan tidak
lebih daripada lima puluh orang pekongsi yang boleh merupakan
mana-mana orang dan yang daripadanya—

_(a)_ sekurang-kurangnya seorang hendaklah menjadi pekongsi

am; dan

_(b)_ sekurang-kurangnya seorang hendaklah menjadi pekongsi

terhad.

(3) Seseorang boleh menjadi pekongsi am dan pekongsi terhad
pada masa yang sama dalam perkongsian terhad Labuan yang
sama.

(4) Jika sesuatu perkongsian terhad Labuan ditubuhkan bagi
maksud menjalankan apa-apa amalan profesional, perkongsian
terhad Labuan itu—

_(a) hendaklah terdiri daripada pekongsi yang tiada seorang_

pun daripadanya merupakan suatu perbadanan; dan

_(b) hendaklah mempunyai perlindungan insurans tanggung_

rugi profesional yang berkuat kuasa bagi amaun yang
tidak kurang daripada amaun yang ditetapkan dengan
mana-mana penanggung insurans yang diluluskan oleh
Lembaga.


-----

_Perkongsian Terhad dan Perkongsian_

_Liabiliti Terhad Labuan_

**Pendaftaran perkongsian terhad Labuan**


13


**5.** (1) Sesuatu permohonan bagi pendaftaran perkongsian terhad
Labuan hendaklah dibuat kepada Lembaga dan disertai dengan
fi yang ditetapkan dan apa-apa dokumen yang dinyatakan oleh
Lembaga.

(2) Lembaga tidak boleh mendaftarkan sesuatu perkongsian
terhad Labuan melainkan jika telah difailkan dengan Lembaga suatu
salinan terperaku perjanjian perkongsian yang telah disempurnakan
oleh setiap orang yang, semasa ditubuhkan perkongsian terhad
Labuan itu, menjadi pekongsi dan perjanjian perkongsian itu
hendaklah menyatakan—

_(a) nama yang dengannya perkongsian terhad Labuan itu_

akan dijalankan;

_(b) alamat yang dicadangkan bagi pejabat berdaftar perkongsian_

terhad Labuan itu;

_(c) nama penuh dan alamat setiap pekongsi am atau, dalam_

hal perbadanan, tempat perbadanan itu diperbadankan
dan pejabat berdaftar atau pejabat utamanya;

_(d) tempoh, jika ada, perkongsian terhad Labuan itu akan_

wujud atau, jika tempohnya tidak terhad, suatu penyata
yang bermaksud sedemikian;

_(e) jenis perniagaan yang akan diusahakan; dan_

_(f) apa-apa maklumat lain yang dinyatakan oleh Lembaga._

(3) Lembaga hendaklah menyenggarakan suatu daftar bagi
perkongsian terhad Labuan yang didaftarkan di bawah Akta
ini.

(4) Apabila sesuatu perkongsian terhad Labuan didaftarkan,
Lembaga hendaklah mengeluarkan suatu perakuan pendaftaran yang
hendaklah ditandatangani oleh Lembaga atau mana-mana pegawai
diberi kuasanya dan dimeteraikan dengan meterai Lembaga.

(5) Sesuatu perakuan yang dikeluarkan di bawah subseksyen
(4) hendaklah menjadi keterangan muktamad bahawa sesuatu
perkongsian terhad Labuan telah didaftarkan dengan Lembaga.


-----

14 _Rang Undang-Undang_

(6) Lembaga boleh mengenakan atau melampirkan apa-apa syarat,
sekatan atau terma yang difikirkannya patut bagi pendaftaran di
bawah seksyen ini.

(7) Tiada apa-apa jua dalam seksyen ini boleh ditafsirkan
sebagai menghendaki Lembaga mendaftarkan sesuatu perkongsian
terhad jika Lembaga tidak berpuas hati dengan butir-butir atau
maklumat lain yang diberikan di bawah Akta ini.

**Pindaan perjanjian perkongsian**

**6.** (1) Jika apa-apa perubahan dibuat atau berlaku berkenaan
dengan mana-mana butir dalam perjanjian perkongsian sesuatu
perkongsian terhad Labuan yang didaftarkan di bawah seksyen 5,
perkongsian terhad Labuan itu hendaklah, dalam masa tiga puluh
hari, memfailkan dengan Lembaga suatu notis yang ditandatangani
oleh pekongsi am, yang menyatakan jenis perubahan itu.

(2) Lembaga hendaklah mendaftarkan notis yang disebut dalam
subseksyen (1), dan apabila dibayar fi yang ditetapkan, Lembaga
boleh mengeluarkan suatu perakuan yang memperakui pendaftaran
perubahan butir-butir dalam perjanjian perkongsian itu.

(3) Perakuan yang dikeluarkan di bawah subseksyen (2)
hendaklah ditandatangani oleh Lembaga atau mana-mana pegawai
diberi kuasanya dan dimeteraikan dengan meterai Lembaga, dan
perakuan itu hendaklah menjadi keterangan _prima facie dalam_
semua mahkamah tentang perubahan itu.

(4) Lembaga boleh, dalam mana-mana hal tertentu, menghendaki
suatu notis yang difailkan di bawah subseksyen (1) dibetulkan
oleh perkongsian terhad Labuan itu dengan apa-apa cara yang
difikirkan patut oleh Lembaga.

(5) Jika sesuatu perkongsian terhad Labuan tidak mematuhi
subseksyen (1) atau (4), setiap pekongsi am boleh dikenakan
suatu penalti pentadbiran yang dinyatakan oleh Lembaga.

**Nama perkongsian terhad Labuan**

**7.** (1) Nama sesuatu perkongsian terhad Labuan hendaklah berakhir
dengan perkataan penuh “Labuan Partnership” atau singkatan


-----

_Perkongsian Terhad dan Perkongsian_

_Liabiliti Terhad Labuan_


15


“Ltd.P.”, “LP”, L.P” atau apa-apa bentuk singkatan lain dalam
huruf rumi atau perkataan dalam bahasa ibunda sesuatu negara
yang memberikan konotasi perkongsian terhad atau apa-apa
singkatan daripadanya yang diluluskan oleh Lembaga.

(2) Nama sesuatu perkongsian terhad Labuan boleh dalam huruf,
abjad atau bahasa asing dengan syarat bahawa suatu terjemahan yang
tepat dan diperakui bagi nama itu dalam bahasa Inggeris digunakan
dan dinyatakan dengan jelas dalam tiap-tiap komunikasi bertulis
yang dihantar oleh, atau bagi pihak, perkongsian terhad Labuan
itu dan tiap-tiap dokumen yang dikeluarkan atau ditandatangani
oleh, atau bagi pihak, perkongsian terhad Labuan itu.

(3) Nama seseorang pekongsi terhad tidak boleh terdapat dalam
nama sesuatu perkongsian terhad Labuan melainkan jika nama itu
juga merupakan nama salah seorang pekongsi am atau perkongsian
terhad Labuan itu telah dijalankan di bawah nama itu sebelum
penerimaan masuk pekongsi itu sebagai pekongsi terhad.

(4) Nama perbadanan atau mana-mana bahagian nama perbadanan
seseorang pekongsi terhad tidak boleh terdapat dalam nama sesuatu
perkongsian terhad Labuan melainkan jika nama itu juga merupakan
nama perbadanan atau sebahagian daripada nama perbadanan bagi
salah seorang pekongsi am atau perkongsian terhad Labuan itu
telah dijalankan di bawah nama itu sebelum penerimaan masuk
pekongsi perbadanan itu sebagai pekongsi terhad.

(5) Seseorang pekongsi terhad yang nama atau nama perbadanannya
terdapat dalam nama perkongsian terhad Labuan bertentangan
dengan subseksyen (2) atau (3) hendaklah bertanggungan sebagai
pekongsi am kepada mana-mana pemiutang perkongsian terhad
Labuan itu yang telah memberikan kredit tanpa sebenarnya
mengetahui bahawa pekongsi terhad itu bukanlah seorang pekongsi
am.

(6) Sesuatu perkongsian terhad Labuan tidak boleh didaftarkan
jika nama perkongsian terhad Labuan yang hendak didaftarkan itu
adalah pada pendapat Lembaga dalam apa-apa cara mengelirukan
atau selainnya tidak wajar.


-----

16 _Rang Undang-Undang_

**Pertukaran nama perkongsian terhad Labuan**

**8.** (1) Tertakluk kepada subseksyen (2), sesuatu perkongsian
terhad Labuan boleh menukarkan namanya.

(2) Jika sesuatu perkongsian terhad Labuan menukarkan
namanya, perkongsian terhad Labuan itu hendaklah, dalam masa
tiga puluh hari, memfailkan notis mengenai pertukaran itu dengan
ditandatangani oleh pekongsi am kepada Lembaga yang menyatakan
jenis pertukaran itu.

(3) Jika Lembaga meluluskan pertukaran nama itu, Lembaga
hendaklah, apabila fi yang ditetapkan dibayar, mengeluarkan
suatu perakuan pendaftaran bagi perkongsian terhad Labuan itu
di bawah nama baru itu dan pertukaran nama baru itu akan mula
berkuat kuasa apabila perakuan pendaftaran itu dikeluarkan.

(4) Jika nama perkongsian terhad Labuan, sama ada dengan tidak
disengajakan atau selainnya dan sama ada pada asalnya atau melalui
pertukaran nama, ialah suatu nama yang dengannya perkongsian
terhad Labuan itu tidak boleh didaftarkan tanpa melanggar seksyen
7, perkongsian terhad Labuan itu hendaklah menukarkan namanya
kepada suatu nama yang hendaklah diluluskan oleh Lembaga dan
jika Lembaga mengarahkan sedemikian, hendaklah menukarkan
nama itu dalam masa tiga puluh hari selepas tarikh arahan itu
atau apa-apa tempoh yang lebih lama yang dibenarkan oleh
Lembaga.

(5) Jika perkongsian terhad Labuan itu tidak mematuhi arahan
yang diberikan oleh Lembaga di bawah subseksyen (4), perkongsian
terhad Labuan itu boleh dikenakan suatu penalti pentadbiran yang
dinyatakan oleh Lembaga.

(6) Suatu pertukaran nama menurut Akta ini tidak akan
menjejaskan identiti perkongsian terhad Labuan atau apa-apa hak
atau obligasi perkongsian terhad Labuan itu, atau mencacatkan
apa-apa prosiding undang-undang oleh atau terhadap perkongsian
terhad Labuan itu.

(7) Apa-apa prosiding undang-undang yang mungkin diteruskan
atau dimulakan oleh atau terhadap perkongsian terhad Labuan
dengan nama terdahulunya boleh diteruskan atau dimulakan
oleh atau terhadap perkongsian terhad Labuan itu dengan nama
barunya.


-----

_Perkongsian Terhad dan Perkongsian_

_Liabiliti Terhad Labuan_

**Pejabat berdaftar perkongsian terhad Labuan**


17


**9.** (1) Sesuatu perkongsian terhad Labuan hendaklah mempunyai
suatu pejabat berdaftar di Labuan yang hendaklah merupakan
pejabat berdaftar suatu syarikat amanah Labuan.

(2) Sesuatu perkongsian terhad Labuan boleh menukarkan alamat
pejabat berdaftarnya dari semasa ke semasa dengan memfailkan
notis pertukaran itu dengan Lembaga.

(3) Pertukaran alamat itu hendaklah didaftarkan oleh Lembaga
dan hendaklah mula berkuat kuasa apabila didaftarkan.

(4) Walau apa pun subseksyen (3), sehingga berakhir tempoh
tiga puluh hari yang bermula pada tarikh pertukaran alamat sesuatu
perkongsian terhad Labuan didaftarkan, seseorang boleh dengan
sah menyampaikan apa-apa dokumen kepada perkongsian terhad
Labuan itu di pejabat berdaftarnya yang terdahulu.

(5) Sesuatu perkongsian terhad Labuan hendaklah menyimpan
di pejabat berdaftarnya—

_(a) suatu daftar—_

(i) yang menunjukkan, dalam hal seseorang individu,

nama penuh dan alamat bagi setiap pekongsi
terhad dan pekongsi am dan, dalam hal sesuatu
perbadanan, nama penuhnya, tempat perbadanan itu
diperbadankan dan pejabat berdaftar atau pejabat
utamanya; dan

(ii) yang menunjukkan bagi setiap pekongsi terhad, jika

penyertaan oleh pekongsi terhad itu ditentukan
melalui peratusan kepentingan atau dengan bilangan
unit atau hak serupa yang lain yang dipegang oleh
mereka, peratusan kepentingan atau bilangan dan
kelas unit atau hak lain yang dipegang;

_(b) suatu salinan perjanjian perkongsian bagi perkongsian terhad_

Labuan itu dan setiap pindaan yang dibuat kepadanya;

_(c) suatu pernyataan mengenai amaun sumbangan yang_

dipersetujui untuk dibuat oleh pekongsi terhad dan
masa bila mana, atau peristiwa yang apabila berlaku,
sumbangan itu kena dibuat;


-----

18 _Rang Undang-Undang_

_(d) suatu pernyataan mengenai amaun wang dan jenis dan_

nilai apa-apa harta lain yang disumbangkan oleh setiap
pekongsi terhad dan tarikhnya;

_(e) suatu pernyataan mengenai amaun sumbangan yang_

dipulangkan kepada pekongsi terhad dan tarikhnya;
dan

_(f) apa-apa maklumat lain yang dinyatakan oleh Lembaga._

(6) Dokumen yang disimpan di bawah subseksyen (5)
hendaklah—

_(a) menjadi keterangan prima facie mengenai butir-butir yang_

terkandung dalam, atau dikehendaki supaya terkandung
dalam dokumen itu;

_(b) dipinda dalam masa tiga puluh hari dari apa-apa perubahan_

butir-butir itu; dan

_(c) tersedia untuk pemeriksaan dan penyalinan tanpa bayaran_

dalam waktu biasa perniagaan atas permintaan seseorang
pekongsi.

(7) Jika sesuatu perkongsian terhad Labuan tidak mematuhi
seksyen ini, perkongsian terhad Labuan itu dan setiap pekongsi
am boleh dikenakan suatu penalti pentadbiran yang dinyatakan
oleh Lembaga.

Bab 2

_Pengurusan dan pentadbiran perkongsian terhad Labuan_

**Sumbangan pekongsi terhad**

**10.** (1) Apa-apa sumbangan yang dibuat oleh seseorang pekongsi
terhad kepada sesuatu perkongsian terhad Labuan boleh dalam
bentuk wang dalam apa-apa mata wang, apa-apa harta lain, atau
perkhidmatan.

(2) Jika sumbangan pekongsi terhad itu dibuat atau diaku janji
untuk dibuat selain dalam bentuk wang tunai—

_(a)_ hendaklah dengan serta-merta diberikan kepada sumbangan

itu atau sebahagian daripada sumbangan itu atau kepada
sumbangan yang diniatkan itu atau sebahagian daripada


-----

_Perkongsian Terhad dan Perkongsian_

_Liabiliti Terhad Labuan_


19


sumbangan yang diniatkan itu, mengikut perjanjian
perkongsian, suatu nilai yang dikenali sebagai nilai
statutori; dan

_(b)_ nilai statutori itu hendaklah, bagi maksud Akta ini, diterima

sebagai nilai bagi sumbangan itu atau bagi bahagian
sumbangan itu atau, bagi sumbangan yang diniatkan
itu atau bagi bahagian sumbangan yang diniatkan itu,
mengikut mana-mana yang berkenaan.

**Hak dan obligasi pekongsi am**

**11.** (1) Seseorang pekongsi am dalam sesuatu perkongsian terhad
Labuan hendaklah mempunyai segala hak dan kuasa dan hendaklah
tertakluk kepada semua sekatan dan liabiliti seorang pekongsi
dalam suatu perkongsian tanpa pekongsi terhad, kecuali, tanpa
persetujuan bertulis atau pengesahan oleh semua pekongsi terhad,
seseorang pekongsi am tidak mempunyai kuasa untuk—

_(a)_ melakukan suatu perbuatan yang menjadikan aktiviti

perkongsian terhad Labuan itu mustahil dijalankan;

_(b)_ memiliki mana-mana harta perkongsian terhad Labuan,

atau melupuskan apa-apa hak dalam mana-mana harta
perkongsian terhad Labuan, bagi maksud selain maksud
perkongsian; atau

_(c)_ menerima masuk seseorang sebagai pekongsi am atau

pekongsi terhad, melainkan jika hak untuk berbuat
demikian diberikan dalam perjanjian perkongsian.

(2) Seseorang pekongsi am hendaklah, melainkan jika
diperuntukkan selainnya dalam perjanjian perkongsian atau
di bawah Akta ini, menjalankan segala fungsi yang perlu dan
berkaitan dengan penjalanan aktiviti perkongsian terhad Labuan
itu, dan hendaklah menunaikan semua obligasi yang dikenakan
ke atas pekongsi am itu atau perkongsian terhad Labuan itu.

(3) Sesuatu harta perkongsian terhad Labuan yang dipindah
hakmilik kepada atau terletak hak pada atau dipegang bagi pihak
mana-mana satu atau lebih pekongsi am atau yang dipindah
hakmilik kepada atau terletak hak pada nama perkongsian terhad
Labuan hendaklah dipegang atau disifatkan dipegang oleh pekongsi


-----

20 _Rang Undang-Undang_

am, atau, jika lebih daripada seorang, oleh pekongsi-pekongsi am
secara bersesama, sebagai suatu aset perkongsian terhad Labuan
itu mengikut terma perjanjian perkongsian.

(4) Sesuatu hutang atau obligasi yang ditanggung oleh pekongsi
am dalam penjalanan aktiviti sesuatu perkongsian terhad Labuan
hendaklah menjadi hutang atau obligasi perkongsian terhad Labuan
itu.

(5) Seseorang pekongsi am hendaklah pada bila-bila masa
bertindak dengan suci hati demi kepentingan perkongsian terhad
Labuan.

**Penguatkuasaan penghakiman terhadap harta perkongsian**
**terhad Labuan**

**12.** (1) Tertakluk kepada subseksyen (3), tiada penghakiman
boleh dikuatkuasakan terhadap sesuatu harta perkongsian terhad
Labuan melainkan jika penghakiman itu telah diberikan terhadap
seorang pekongsi am atas sifatnya sebagai seorang pekongsi am
perkongsian terhad Labuan itu.

(2) Pemiutang bagi seseorang pekongsi am atau pekongsi terhad,
atas sifat pekongsi itu selain sebagai pekongsi am atau pekongsi
terhad perkongsian terhad Labuan, tidak boleh membuat tuntutan
terhadap harta perkongsian terhad Labuan itu.

(3) Tiada apa-apa jua dalam subseksyen (1) boleh menghalang
penguatkuasaan sesuatu perintah mahkamah yang berhubungan
dengan harta sesuatu perkongsian terhad Labuan dalam apa-apa
hal jika, oleh sebab mana-mana perkara yang disebut dalam
perenggan 26(1)(a) atau _(b), suatu penghakiman tidak boleh_
diberikan terhadap pekongsi am atas sifatnya sebagai pekongsi
am bagi perkongsian terhad Labuan itu.

**Hak pekongsi terhad**

**13.** (1) Seorang pekongsi terhad mempunyai hak yang sama
seperti seorang pekongsi am—

_(a) semasa waktu perniagaan, untuk memeriksa dan membuat_

salinan atau mengambil cabutan daripada buku, dokumen
dan rekod perkongsian terhad Labuan; dan


-----

_Perkongsian Terhad dan Perkongsian_

_Liabiliti Terhad Labuan_


21


_(b) untuk diberi, apabila diminta, maklumat yang benar_

dan lengkap tentang segala perkara yang menyentuh
perkongsian terhad Labuan dan untuk diberi penjelasan
rasmi tentang hal-ehwal perkongsian bila mana hal
keadaan menjadikannya adil dan munasabah untuk berbuat
demikian.

(2) Seseorang pekongsi terhad tidak berhak untuk membubarkan
sesuatu perkongsian terhad Labuan dengan notis kecuali sebagaimana
yang diperuntukkan dengan nyata dalam perjanjian perkongsian atau
sebagaimana yang diperuntukkan di bawah subseksyen 26(3).

(3) Tertakluk kepada mana-mana peruntukan, yang nyata atau
tersirat, dalam perjanjian perkongsian yang berlawanan, sesuatu
perkongsian terhad Labuan tidak boleh dibubarkan oleh—

_(a) dalam hal pekongsi terhad yang merupakan seorang_

individu, kematian, ketidakupayaan di sisi undang-undang,
kebankrapan, persaraan atau pengunduran dirinya daripada
perkongsian terhad Labuan itu; dan

_(b) dalam hal pekongsi terhad yang merupakan suatu perbadanan,_

pembubaran, kebankrapan atau pengundurannya daripada
perkongsian terhad Labuan itu.

**Perkongsian keuntungan**

**14. (1) Seseorang pekongsi terhad mempunyai, tertakluk kepada**
Akta ini dan perjanjian perkongsian, hak untuk berkongsi keuntungan
suatu perkongsian terhad Labuan.

(2) Seseorang pekongsi terhad boleh menerima daripada
perkongsian terhad Labuan bahagian keuntungan yang ditentukan
untuk pekongsi terhad itu dalam perjanjian perkongsian hanya jika,
pada masa dan sebaik selepas pembayaran dibuat, perkongsian
terhad Labuan itu adalah solven.

(3) Selama tempoh enam bulan dari tarikh penerimaan oleh
pekongsi terhad apa-apa bayaran yang merupakan bahagian
keuntungan perkongsian terhad Labuan dalam hal keadaan
kehendak subseksyen (2) tidak dipenuhi, bayaran itu hendaklah
kena dibayar balik oleh pekongsi terhad itu dengan bunga pada
kadar yang ditetapkan setakat yang bahagian keuntungan itu perlu


-----

22 _Rang Undang-Undang_

untuk menunaikan hutang atau obligasi perkongsian terhad Labuan
yang ditanggung dalam tempoh yang bahagian keuntungan itu
merupakan suatu aset perkongsian terhad Labuan itu.

**Urusan oleh pekongsi terhad dengan perkongsian terhad**
**Labuan**

**15. (1) Seseorang pekongsi terhad boleh meminjamkan wang**
kepada, meminjam wang daripada dan membuat transaksi dengan,
pekongsi am bagi pihak perkongsian terhad Labuan.

(2) Kecuali jika pekongsi terhad juga merupakan seorang pekongsi
am, seseorang pekongsi terhad yang mempunyai, berkenaan dengan
apa-apa jua yang dilakukan di bawah subseksyen (1), tuntutan
terhadap aset perkongsian terhad Labuan hendaklah berperingkat
sebagai pemiutang kepada perkongsian terhad Labuan berkenaan
dengan tuntutan itu.

(3) Bagi maksud seksyen ini, tuntutan di bawah subseksyen
(2) tidaklah termasuk suatu tuntutan bagi pemulangan sumbangan
modal.

**Hak pekongsi terhad sesama mereka**

**16. (1) Tertakluk kepada subseksyen (2), pekongsi-pekongsi terhad,**
dalam hubungan sesama mereka, hendaklah berperingkat—

_(a) pari passu berkenaan dengan pemulangan sumbangan_

mereka; dan

_(b) pro rata dengan sumbangan itu berkenaan dengan_

keuntungan.

(2) Jika terdapat lebih daripada satu pekongsi terhad, perjanjian
perkongsian boleh memperuntukkan bahawa satu pekongsi terhad
atau lebih hendaklah mempunyai hak yang lebih besar daripada
pekongsi terhad yang lain berkenaan dengan—

_(a)_ pemulangan sumbangan;

_(b)_ keuntungan; dan

_(c)_ apa-apa perkara lain.


-----

_Perkongsian Terhad dan Perkongsian_

_Liabiliti Terhad Labuan_

**Pemulangan sumbangan pekongsi terhad**


23


**17.** (1) Pekongsi terhad tidak boleh, pada masa pembubaran atau
selainnya, menerima suatu pembayaran daripada modal sesuatu
perkongsian terhad Labuan yang merupakan pemulangan manamana bahagian sumbangannya kepada perkongsian terhad Labuan
itu melainkan jika pada masa dan sebaik selepas pembayaran itu
dibuat perkongsian terhad Labuan itu adalah solven.

(2) Selama tempoh enam bulan dari tarikh penerimaan oleh
pekongsi terhad apa-apa pembayaran yang merupakan pemulangan
sumbangan atau bahagian sumbangan yang diterima oleh pekongsi
terhad itu dalam hal keadaan kehendak dalam subseksyen (1)
tidak dipenuhi, pembayaran itu hendaklah kena dibayar balik oleh
pekongsi terhad itu dengan bunga pada kadar yang ditetapkan
setakat yang sumbangan itu atau bahagian sumbangan itu perlu
untuk menunaikan hutang atau obligasi perkongsian terhad Labuan
yang ditanggung dalam tempoh yang sumbangan itu merupakan
suatu aset perkongsian terhad Labuan itu.

(3) Walau apa pun peruntukan seksyen ini, seseorang pekongsi
terhad tidak bertanggungan untuk membayar balik apa-apa
pembayaran yang merupakan pemulangan sumbangannya atau
bahagian sumbangannya, kecuali—

_(a)_ sebagaimana yang diperuntukkan dalam subseksyen (2);

atau

_(b)_ dalam hal fraud.

(4) Tertakluk kepada subseksyen (1) dan (2), pekongsi terhad
boleh menuntut pembayaran yang merupakan pemulangan semua
atau sebahagian daripada sumbangannya—

_(a)_ apabila perkongsian terhad Labuan itu dibubarkan;

_(b)_ pada masa yang dinyatakan dalam perjanjian perkongsian

bagi pemulangannya; atau

_(c)_ selepas pekongsi terhad itu memberikan notis bertulis

enam bulan kepada semua pekongsi lain jika tiada masa
dinyatakan dalam perjanjian perkongsian itu sama ada
bagi pemulangan sumbangan atau bagi pembubaran
perkongsian terhad Labuan itu.


-----

24 _Rang Undang-Undang_

(5) Seseorang pekongsi terhad hanya mempunyai, walau apa
pun jenis sumbangannya, hak untuk menuntut dan menerima wang
sebagai pemulangan sumbangannya, melainkan jika—

_(a)_ terdapat pernyataan yang berlawanan dalam perjanjian

perkongsian; atau

_(b)_ semua pekongsi memberikan keizinan untuk memulangkan

sumbangan itu dengan cara yang lain.

(6) Dalam seksyen ini, “pembayaran” termasuklah pelepasan
apa-apa obligasi yang membentuk sebahagian daripada sumbangan
modal, dan apa-apa liabiliti untuk membuat pembayaran balik menurut
subseksyen (2) hendaklah ditafsirkan dengan sewajarnya.

**Liabiliti pekongsi terhad kepada perkongsian terhad**
**Labuan**

**18.** Seseorang pekongsi terhad hendaklah bertanggungan kepada
perkongsian terhad Labuan bagi perbezaan, jika ada, antara nilai
wang atau harta lain yang disumbangkan oleh pekongsi terhad
itu kepada perkongsian terhad Labuan atau nilai statutori dengan
nilai wang atau harta lain yang dinyatakan dalam dokumen yang
disimpan di bawah subseksyen 9(5) yang akan disumbangkan oleh
pekongsi terhad itu kepada perkongsian terhad Labuan.

**Liabiliti pekongsi terhad kepada pemiutang**

**19.** (1) Kecuali sebagaimana yang diperuntukkan dalam Akta ini,
pekongsi terhad tidaklah bertanggungan bagi hutang dan obligasi
perkongsian terhad Labuan.

(2) Seseorang pekongsi terhad tidaklah bertanggungan sebagai
pekongsi am melainkan jika pekongsi terhad itu mengambil
bahagian dalam pengurusan perkongsian terhad Labuan.

(3) Tertakluk kepada subseksyen (4), jika pekongsi terhad
mengambil bahagian dalam pengurusan perkongsian terhad Labuan
dalam urusannya dengan orang yang bukan pekongsi, pekongsi
terhad itu hendaklah bertanggungan, jika berlaku ketidaksolvenan
perkongsian terhad Labuan itu, bagi semua hutang dan obligasi


-----

_Perkongsian Terhad dan Perkongsian_

_Liabiliti Terhad Labuan_


25


perkongsian terhad Labuan yang ditanggung semasa tempoh
pekongsi terhad itu mengambil bahagian dalam pengurusan
perkongsian terhad Labuan itu seolah-olah pekongsi terhad itu
bagi tempoh itu ialah seorang pekongsi am.

(4) Seseorang pekongsi terhad adalah bertanggungan di bawah
subseksyen (3) hanya kepada seseorang yang membuat transaksi
dengan perkongsian terhad Labuan itu dengan sebenarnya
mengetahui tentang penglibatan pekongsi terhad itu dalam
pengurusan perkongsian terhad Labuan itu dan yang kemudiannya
semunasabahnya mempercayai bahawa pekongsi terhad itu ialah
pekongsi am.

(5) Seseorang pekongsi terhad tidak boleh disifatkan sebagai
mengambil bahagian dalam pengurusan sesuatu perkongsian terhad
Labuan mengikut pengertian seksyen ini dengan membuat satu
atau lebih daripada perkara yang berikut:

_(a) menjadi seorang kontraktor bagi atau ejen atau pekerja_

perkongsian terhad Labuan atau pekongsi amnya atau
bertindak sebagai pengarah, pegawai atau pemegang
syer bagi pekongsi am perbadanan;

_(b) berunding dengan dan menasihati seseorang pekongsi am_

berkenaan dengan aktiviti perkongsian terhad Labuan;

_(c) menyiasat, mengkaji semula, meluluskan atau dimaklumkan_

tentang akaun atau hal-ehwal perkongsian terhad Labuan
atau menjalankan apa-apa hak yang diberikan oleh Akta
ini;

_(d) bertindak sebagai penjamin atau penggerenti bagi_

perkongsian terhad Labuan sama ada secara am atau
berkenaan dengan obligasi tertentu;

_(e) meluluskan atau tidak meluluskan sesuatu pindaan kepada_

perjanjian perkongsian;

_(f) mengundi, atau selainnya menunjukkan kelulusan atau_

ketidaklulusan bagi, satu atau lebih daripada yang
berikut:

(i) pembubaran dan penggulungan perkongsian terhad

Labuan;


-----

26 _Rang Undang-Undang_

(ii) pembelian, penjualan, pertukaran, pemajakan,

penyandaran, hipotekasi, atau pewujudan kepentingan
sekuriti, atau apa-apa urusan lain mengenai manamana aset oleh atau bagi perkongsian terhad
Labuan;

(iii) pewujudan atau pembaharuan sesuatu obligasi oleh

perkongsian terhad Labuan;

(iv) perubahan dalam jenis aktiviti perkongsian terhad

Labuan;

(v) penerimaan masuk, pemecatan atau pengunduran diri

pekongsi am atau terhad dan penerusan perkongsian
terhad Labuan selepas itu; dan

(vi) transaksi yang dalamnya seorang pekongsi am atau

lebih mempunyai percanggahan kepentingan yang
sebenar atau yang berpotensi dengan seorang
pekongsi terhad atau lebih; dan

_(g) membawa sesuatu tindakan bagi pihak perkongsian terhad_

Labuan menurut subseksyen 22(3).

(6) Subseksyen (5) tidak boleh ditafsirkan sebagai tersirat
bahawa pemilikan atau penjalanan apa-apa kuasa lain oleh
seseorang pekongsi terhad semestinya akan merupakan penglibatan
oleh pekongsi terhad itu dalam pengurusan perkongsian terhad
Labuan.

**Penerimaan masuk pekongsi terhad dan pekongsi am**
**tambahan**

**20.** Seseorang pekongsi terhad atau pekongsi am tambahan
tidak boleh diterima masuk ke dalam sesuatu perkongsian terhad
Labuan kecuali—

_(a)_ mengikut perjanjian perkongsian atau dengan persetujuan

semua pekongsi sedia ada; dan

_(b)_ dengan catatan dalam daftar di bawah subseksyen 9(5).


-----

_Perkongsian Terhad dan Perkongsian_

_Liabiliti Terhad Labuan_

**Penyerahhakan**


27


**21.** (1) Seseorang pekongsi terhad tidak boleh menyerahhakkan
kepentingannya, keseluruhannya atau sebahagiannya, dalam
perkongsian terhad Labuan melainkan jika—

_(a)_ kesemua pekongsi terhad dan kesemua pekongsi am

menyetujui atau perjanjian perkongsian membenarkannya;
dan

_(b)_ penyerahhakan itu dibuat mengikut terma persetujuan atau

perjanjian perkongsian itu, mengikut mana-mana yang
berkenaan.

(2) Pemegang serah hak kepentingan, keseluruhannya atau
sebahagiannya, bagi seseorang pekongsi terhad tidak boleh menjadi
pekongsi terhad dalam perkongsian terhad Labuan sehingga
pemunyaan kepentingan serah haknya itu dicatatkan dalam daftar
di bawah subseksyen 9(5), dan sehingga dicatatkan sedemikian
pemegang serah hak itu tidak mempunyai apa-apa hak pekongsi
terhad yang boleh dijalankan terhadap perkongsian itu atau terhadap
mana-mana pekongsi selain penyerah hak.

(3) Tertakluk kepada subseksyen (4), apabila menjadi seorang
pekongsi terhad, seseorang pemegang serah hak hendaklah
memperoleh hak dan kuasa dan tertakluk kepada semua sekatan
dan liabiliti yang dimiliki oleh penyerah haknya berkenaan dengan
kepentingan yang diserahhakkan itu sebaik sebelum penyerahhakan
itu.

(4) Apabila menjadi seorang pekongsi terhad seseorang pemegang
serah hak tidak boleh mengambil alih apa-apa liabiliti penyerah
hak yang berbangkit di bawah subseksyen 14(3), 17(2) atau 19(3)
dan, walau apa pun apa-apa terma dalam perjanjian perkongsian
atau apa-apa perjanjian lain yang berlawanan, penyerahhakan
sedemikian tidak akan melepaskan penyerah hak itu daripada
apa-apa liabiliti di bawah subseksyen itu.

(5) Sesuatu penyerahhakan yang dibuat di bawah seksyen ini
hendaklah didaftarkan dengan Lembaga oleh perkongsian terhad
Labuan.


-----

28 _Rang Undang-Undang_

(6) Apabila sesuatu penyerahhakan didaftarkan di bawah
subseksyen (5) dan apabila fi yang ditetapkan dibayar, Lembaga
boleh mengeluarkan suatu perakuan bagi maksud itu.

(7) Seseorang pekongsi terhad yang melanggar subseksyen (1)
melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit.

**Prosiding undang-undang dan penyampaian dokumen**

**22. (1) Kecuali sebagaimana yang diperuntukkan dalam Akta ini,**
prosiding undang-undang oleh atau terhadap sesuatu perkongsian
terhad Labuan hanya boleh dimulakan oleh atau terhadap manamana satu pekongsi am atau lebih dan tiada pekongsi terhad boleh
menjadi pihak kepada atau dinamakan dalam prosiding itu.

(2) Seseorang pekongsi am atau, dengan kebenaran mahkamah,
mana-mana orang lain hendaklah mempunyai hak untuk menyertai
atau selainnya memulakan prosiding terhadap satu pekongsi terhad
atau lebih yang mungkin bertanggungan kepada perkongsian terhad
Labuan menurut subseksyen 14(3), subseksyen 17(2), seksyen 18
atau subseksyen 19(3).

(3) Seseorang pekongsi terhad boleh membawa suatu tindakan
bagi pihak perkongsian terhad Labuan jika mana-mana satu
pekongsi am atau lebih yang mempunyai kuasa untuk berbuat
demikian telah, tanpa alasan yang munasabah, enggan memulakan
prosiding itu.

(4) Bagi maksud Akta ini, penyampaian dokumen ke atas pekongsi
am berkenaan dengan sesuatu perkongsian terhad Labuan boleh
dilakukan dengan meninggalkannya di, atau menghantarkannya
melalui pos kepada, pejabat berdaftar perkongsian terhad Labuan
itu.

(5) Jika sesuatu dokumen atau notis telah disampaikan mengikut
subseksyen (4), dokumen atau notis itu disifatkan telah disampaikan
dengan sewajarnya ke atas perkongsian terhad Labuan itu.


-----

_Perkongsian Terhad dan Perkongsian_

_Liabiliti Terhad Labuan_

**Kuasa pekongsi am untuk menandatangani**


29


**23.** Jika pekongsi am menyempurnakan sesuatu dokumen bagi
pihak perkongsian terhad Labuan, maka hendaklah dianggap
dengan memihak kepada mana-mana orang yang bukan seorang
pekongsi bahawa—

_(a) pekongsi am itu mempunyai kuasa yang di bawahnya dia_

berupa sebagai bertindak; dan

_(b) dokumen yang disempurnakan itu telah disempurnakan_

dengan sah.

Bab 3

_Pembubaran perkongsian terhad Labuan_

**Notis pembubaran**

**24.** (1) Kecuali sebagaimana yang diperuntukkan dalam seksyen 26
dan 27, sesuatu perkongsian terhad Labuan tidak boleh dibubarkan
oleh sesuatu perbuatan pekongsi sehingga notis pembubaran yang
ditandatangani oleh pekongsi am telah difailkan oleh pekongsi
am itu dengan Lembaga.

(2) Apabila sesuatu notis pembubaran difailkan dengan Lembaga,
Lembaga boleh membatalkan pendaftaran perkongsian terhad
Labuan itu.

(3) Jika perkongsian terhad Labuan itu dibubarkan dengan
melanggar subseksyen (1), setiap pekongsi am melakukan suatu
kesalahan dan boleh, apabila disabitkan, didenda tidak melebihi
sepuluh ribu ringgit.

**Pembubaran perkongsian terhad Labuan**

**25. (1) Jika berlaku pembubaran sesuatu perkongsian terhad Labuan,**
hal-ehwalnya hendaklah digulung oleh pekongsi am melainkan
jika aktiviti perkongsian terhad Labuan itu telah diambil alih
dan diteruskan mengikut subseksyen 26(2) atau melainkan jika
mahkamah mengarahkan selainnya di bawah subseksyen 27(2).


-----

30 _Rang Undang-Undang_

(2) Jika hal-ehwal perkongsian terhad Labuan tidak digulung
oleh pekongsi am selepas pembubarannya, setiap pekongsi am itu
melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit.

**Pembubaran perkongsian terhad Labuan kerana kematian**
**pekongsi am**

**26. (1) Walau apa pun apa-apa peruntukan, secara nyata atau**
tersirat, dalam perjanjian perkongsian yang berlawanan, tetapi
tertakluk kepada subseksyen (2) dan (3)—

_(a) jika pekongsi am tunggal atau terakhir ialah seorang_

individu, kematiannya, ketidakupayaannya di sisi undangundang, kebankrapannya, persaraannya atau pengunduran
dirinya daripada perkongsian terhad Labuan; dan

_(b) jika pekongsi am tunggal atau terakhir ialah suatu_

perbadanan, penggulungannya atau pembubarannya
dalam bentuk lain, kebankrapannya atau pengundurannya
daripada perkongsian terhad Labuan,

hendaklah menyebabkan pembubaran serta-merta perkongsian terhad
Labuan itu yang hendaklah dengan serta-merta digulung—

(A) mengikut perjanjian perkongsian; atau

(B) mengikut arahan mahkamah atas permohonan pekongsi

terhad atau pemiutang perkongsian terhad Labuan itu.

(2) Sesuatu perkongsian terhad Labuan tidak boleh dikehendaki
supaya digulungkan di bawah subseksyen (1) jika, dalam masa
enam puluh hari dari pembubaran itu, pekongsi-pekongsi terhad,
sama ada sebulat suara atau sebagaimana yang diperuntukkan
selainnya dalam perjanjian perkongsian, memilih seorang pekongsi
am atau lebih, yang dalam hal itu perkongsian terhad Labuan itu
hendaklah disifatkan belum dibubarkan dan aktiviti perkongsian
terhad Labuan itu boleh diambil alih dan diteruskan sebagaimana
yang diperuntukkan dalam perjanjian perkongsian atau perjanjian
perkongsian yang berikutnya.

(3) Jika sesuatu perkongsian terhad Labuan dibubarkan di
bawah subseksyen (1), dan aktiviti perkongsian terhad Labuan
itu tidak diambil alih dan diteruskan mengikut subseksyen (2),
suatu notis pembubaran yang ditandatangani oleh pekongsi terhad


-----

_Perkongsian Terhad dan Perkongsian_

_Liabiliti Terhad Labuan_


31


hendaklah difailkan dalam masa tiga puluh hari oleh pekongsi
terhad itu dengan Lembaga yang boleh selepas itu membatalkan
pendaftaran perkongsian terhad Labuan itu.

(4) Jika notis yang dikehendaki supaya difailkan di bawah
subseksyen (3) tidak difailkan sedemikian, setiap pekongsi terhad
boleh dikenakan suatu penalti pentadbiran yang dinyatakan oleh
Lembaga.

**Kuasa mahkamah untuk memerintahkan pembubaran**

**27. (1) Mahkamah boleh, atas permohonan seseorang pekongsi,**
memerintahkan pembubaran perkongsian terhad Labuan jika
mahkamah berpuas hati bahawa—

_(a) perkongsian terhad Labuan itu dijalankan dengan cara_

yang berlawanan dengan terma perjanjian perkongsian
bagi perkongsian terhad Labuan itu;

_(b) perkongsian terhad Labuan itu dijalankan dengan cara yang_

menindas seorang pekongsi terhad atau lebih; atau

_(c) telah timbul hal keadaan yang menjadikannya adil_

dan saksama bagi perkongsian terhad Labuan itu
dibubarkan.

(2) Jika suatu perintah dibuat di bawah subseksyen (1),
mahkamah boleh memberikan apa-apa arahan yang difikirkannya
patut berkenaan dengan penggulungan perkongsian terhad Labuan
itu.

(3) Jika sesuatu perkongsian terhad Labuan telah dibubarkan
di bawah seksyen ini, pekongsi yang membuat permohonan itu
hendaklah menyebabkan perintah mahkamah itu disampaikan
kepada Lembaga dalam masa tiga puluh hari selepas perintah itu
dibuat dan Lembaga boleh selepas itu membatalkan pendaftaran
perkongsian terhad Labuan itu.

(4) Jika perintah mahkamah tidak disampaikan kepada Lembaga
sebagaimana yang dikehendaki di bawah subseksyen (3), pekongsi
yang disebut dalam subseksyen itu melakukan suatu kesalahan
dan boleh, apabila disabitkan, didenda tidak melebihi sepuluh
ribu ringgit.


-----

32 _Rang Undang-Undang_

**Penyelesaian akaun apabila dibubarkan**

**28.** Jika akaun telah diselesaikan selepas pembubaran sesuatu
perkongsian terhad Labuan, liabliti perkongsian itu terhadap
pemiutang hendaklah dibayar dahulu, dan kemudiannya liabiliti
cukai yang kena dibayar kepada Kerajaan, dan kemudiannya,
tertakluk kepada perjanjian perkongsian atau perjanjian yang
berikutnya, liabiliti lain perkongsian itu hendaklah dibayar mengikut
susunan yang berikut:

_(a) kepada pekongsi am selain untuk modal dan_

keuntungan;

_(b) kepada pekongsi terhad berkenaan dengan modal sumbangan_

mereka;

_(c) kepada pekongsi terhad berkenaan dengan bahagian_

keuntungan mereka;

_(d) kepada pekongsi am berkenaan dengan sumbangan mereka;_

dan

_(e) kepada pekongsi am berkenaan dengan bahagian keuntungan_

mereka.

Bahagian IV

PERKONGSIAN LIABILITI TERHAD LABUAN

Bab 1

_Penubuhan perkongsian liabiliti terhad Labuan_

**Perkongsian liabiliti terhad Labuan**

**29. (1) Tertakluk kepada peruntukan Akta ini, mana-mana dua**
orang atau lebih boleh menubuhkan suatu perkongsian liabiliti
terhad Labuan bagi apa-apa maksud yang sah.

(2) Seseorang individu atau sesuatu perbadanan boleh menjadi
pekongsi dalam sesuatu perkongsian liabiliti terhad Labuan.


-----

_Perkongsian Terhad dan Perkongsian_

_Liabiliti Terhad Labuan_

**Pendaftaran perkongsian liabiliti terhad Labuan**


33


**30. (1) Sesuatu permohonan bagi pendaftaran perkongsian liabiliti**
terhad Labuan hendaklah dibuat kepada Lembaga oleh manamana orang yang, apabila didaftarkan, akan menjadi pekongsi
ditetapkan, dan disertai dengan fi yang ditetapkan dan apa-apa
dokumen yang dinyatakan oleh Lembaga.

(2) Permohonan itu hendaklah menyatakan—

_(a) nama yang dengannya perkongsian liabiliti terhad Labuan_

itu akan dijalankan;

_(b) alamat yang dicadangkan bagi pejabat berdaftar perkongsian_

liabiliti terhad Labuan itu;

_(c) nama penuh dan alamat setiap orang yang akan menjadi_

pekongsi dalam perkongsian liabiliti terhad Labuan itu
dan, jika mana-mana daripada orang itu merupakan suatu
perbadanan, tempat di mana perbadanan itu diperbadankan
dan pejabat berdaftar atau pejabat utamanya;

_(d) nama penuh dan alamat setiap orang yang akan menjadi_

pekongsi ditetapkan dan, jika orang itu merupakan suatu
perbadanan, tempat di mana perbadanan itu diperbadankan
dan pejabat berdaftar atau pejabat utamanya;

_(e) jenis perniagaan yang hendak diusahakan; dan_

_(f) apa-apa maklumat lain yang dinyatakan oleh Lembaga._

(3) Apabila sesuatu perkongsian liabiliti terhad Labuan
didaftarkan, Lembaga hendaklah mengeluarkan suatu perakuan
pendaftaran yang hendaklah ditandatangani oleh Lembaga atau
mana-mana pegawai diberi kuasanya dan dimeterai dengan meterai
Lembaga.

(4) Sesuatu perakuan pendaftaran yang dikeluarkan di bawah
subseksyen (3) hendaklah menjadi keterangan muktamad bahawa
perkongsian liabiliti terhad Labuan itu telah didaftarkan dengan
Lembaga.

(5) Lembaga boleh mengenakan atau melampirkan apa-apa
syarat, sekatan atau terma yang difikirkannya patut bagi pendaftaran
di bawah seksyen ini.


-----

34 _Rang Undang-Undang_

(6) Tiada apa-apa jua dalam seksyen ini boleh ditafsirkan sebagai
menghendaki Lembaga untuk mendaftarkan sesuatu perkongsian
liabiliti terhad jika Lembaga tidak berpuas hati dengan butir-butir
atau maklumat lain yang diberikan di bawah Akta ini.

(7) Lembaga hendaklah menyenggarakan suatu daftar perkongsian
liabiliti terhad Labuan yang didaftarkan di bawah Akta ini.

**Pendaftaran perubahan butir-butir**

**31. (1) Jika apa-apa perubahan dibuat atau berlaku dalam mana-**
mana butir yang didaftarkan berkenaan dengan sesuatu perkongsian
liabiliti terhad Labuan yang didaftarkan di bawah seksyen 30,
perkongsian liabiliti terhad Labuan itu hendaklah dalam masa tiga
puluh hari selepas perubahan itu, atau apa-apa tempoh selanjutnya
yang dibenarkan oleh Lembaga atas permohonan, memfailkan
dengan Lembaga suatu notis yang ditandatangani oleh pekongsi
ditetapkan, yang menyatakan jenis perubahan itu.

(2) Lembaga hendaklah mendaftarkan notis yang disebut dalam
subseksyen (1), dan apabila fi yang ditetapkan dibayar, Lembaga
boleh mengeluarkan suatu perakuan yang memperakui pendaftaran
perubahan butir-butir itu.

(3) Perakuan yang dikeluarkan di bawah subseksyen (2)
hendaklah ditandatangani oleh Lembaga atau mana-mana pegawai
diberi kuasanya dan dimeterai dengan meterai Lembaga, dan
perakuan itu hendaklah menjadi keterangan _prima facie_ dalam
semua mahkamah tentang perubahan itu.

(4) Seseorang yang berhenti menjadi pekongsi atau pekongsi
ditetapkan bagi sesuatu perkongsian liabiliti terhad Labuan boleh
memfailkan dengan Lembaga notis yang disebut dalam subseksyen
(1) jika dia mempunyai sebab yang munasabah untuk mempercayai
bahawa perkongsian liabiliti terhad itu tidak akan memfailkan
notis itu dengan Lembaga.

(5) Lembaga boleh, dalam mana-mana hal tertentu, menghendaki
supaya suatu notis yang difailkan di bawah subseksyen (1)
dibetulkan oleh perkongsian liabiliti terhad Labuan mengikut
apa-apa cara yang difikirkan patut oleh Lembaga.


-----

_Perkongsian Terhad dan Perkongsian_

_Liabiliti Terhad Labuan_


35


(6) Jika sesuatu perkongsian liabiliti terhad Labuan tidak
mematuhi subseksyen (1), perkongsian liabiliti terhad Labuan itu
boleh dikenakan suatu penalti pentadbiran yang dinyatakan oleh
Lembaga.

**Nama perkongsian liabiliti terhad Labuan**

**32. (1) Nama sesuatu perkongsian liabiliti terhad Labuan**
hendaklah berakhir dengan perkataan penuh “Labuan Limited
Liability Partnership” atau singkatan “(Labuan) L.L.P.” atau
“(Labuan) LLP” atau apa-apa bentuk singkatan lain dalam huruf
rumi atau perkataan dalam bahasa ibunda sesuatu negara yang
memberikan konotasi perkongsian liabiliti terhad atau apa-apa
singkatan daripadanya yang diluluskan oleh Lembaga.

(2) Nama sesuatu perkongsian liabiliti terhad Labuan boleh
dalam huruf, abjad atau bahasa asing dengan syarat bahawa
suatu terjemahan yang tepat dan diperakui bagi nama itu dalam
bahasa Inggeris digunakan dan dinyatakan dengan jelas dalam
tiap-tiap komunikasi bertulis yang dihantar oleh, atau bagi pihak,
perkongsian liabiliti terhad Labuan itu dan tiap-tiap dokumen yang
dikeluarkan atau ditandatangani oleh, atau bagi pihak, perkongsian
liabiliti terhad Labuan itu.

(3) Sesuatu perkongsian liabiliti terhad Labuan tidak boleh
didaftarkan jika nama perkongsian liabiliti terhad Labuan yang
hendak didaftarkan itu adalah pada pendapat Lembaga dalam
apa-apa cara mengelirukan atau selainnya tidak wajar.

**Pertukaran nama perkongsian liabiliti terhad Labuan**

**33. (1) Tertakluk kepada subseksyen (2), sesuatu perkongsian**
liabiliti terhad Labuan boleh menukarkan namanya.

(2) Jika perkongsian liabiliti terhad Labuan menukarkan namanya,
perkongsian liabiliti terhad Labuan itu hendaklah menyerahkan
suatu notis tentang pertukaran itu kepada Lembaga mengikut
peruntukan subseksyen 31(1).

(3) Jika Lembaga meluluskan pertukaran nama itu, Lembaga
hendaklah, apabila fi yang ditetapkan dibayar, mengeluarkan suatu


-----

36 _Rang Undang-Undang_

perakuan pendaftaran bagi perkongsian liabiliti terhad Labuan itu
di bawah nama baru itu dan pertukaran nama baru itu akan mula
berkuat kuasa apabila perakuan pendaftaran itu dikeluarkan.

(4) Jika nama perkongsian liabiliti terhad Labuan, sama ada
dengan tidak sengaja atau selainnya dan sama ada pada asalnya
atau melalui pertukaran nama, ialah suatu nama yang dengannya
perkongsian liabiliti terhad Labuan itu tidak boleh didaftarkan
tanpa melanggar seksyen 32, perkongsian liabiliti terhad Labuan
itu hendaklah menukarkan namanya kepada suatu nama yang
hendaklah diluluskan oleh Lembaga dan jika Lembaga mengarahkan
sedemikian, hendaklah menukar nama itu dalam masa tiga puluh
hari selepas tarikh arahan itu atau apa-apa tempoh yang lebih
lama yang dibenarkan oleh Lembaga.

(5) Jika perkongsian liabiliti terhad Labuan tidak mematuhi
arahan yang diberikan oleh Lembaga di bawah subseksyen (4),
perkongsian liabiliti terhad Labuan itu boleh dikenakan suatu
penalti pentadbiran yang dinyatakan oleh Lembaga.

(6) Sesuatu pertukaran nama menurut Akta ini tidak akan
menjejaskan identiti perkongsian liabiliti terhad Labuan atau apaapa hak atau obligasi perkongsian liabiliti terhad Labuan itu, atau
mencacatkan apa-apa prosiding undang-undang oleh atau terhadap
perkongsian liabiliti terhad Labuan itu.

(7) Apa-apa prosiding undang-undang yang mungkin diteruskan
atau dimulakan oleh atau terhadap perkongsian liabili terhad Labuan
dengan nama terdahulunya boleh diteruskan atau dimulakan oleh
atau terhadap perkongsian liabiliti terhad Labuan itu dengan nama
barunya.

Bab 2

_Penukaran kepada perkongsian liabiliti terhad Labuan_

**Penukaran daripada perkongsian terhad Labuan kepada**
**perkongsian liabiliti terhad Labuan**

**34. (1) Sesuatu perkongsian terhad Labuan boleh bertukar kepada**
suatu perkongsian liabiliti terhad Labuan jika dan hanya jika
pekongsi perkongsian liabiliti terhad Labuan yang kepadanya
perkongsian terhad itu akan ditukarkan, terdiri daripada semua
pekongsi perkongsian terhad Labuan itu dan tiada orang lain.


-----

_Perkongsian Terhad dan Perkongsian_

_Liabiliti Terhad Labuan_


37


(2) Dalam bab ini, “bertukar”, berhubung dengan sesuatu
perkongsian terhad Labuan yang bertukar kepada perkongsian
liabiliti terhad Labuan, ertinya suatu pemindahan hakmilik harta,
kepentingan, hak, keistimewaan, liabiliti, obligasi dan perusahaan
perkongsian terhad Labuan itu kepada perkongsian liabiliti terhad
Labuan.

**Penukaran daripada syarikat Labuan kepada perkongsian**
**liabiliti terhad Labuan**

**35. (1) Sesuatu syarikat Labuan boleh bertukar kepada perkongsian**
liabiliti terhad Labuan jika dan hanya jika—

_(a) tiada kepentingan sekuriti dalam asetnya yang wujud atau_

berkuat kuasa pada masa permohonan itu; dan

_(b) pekongsi perkongsian liabiliti terhad Labuan itu yang_

kepadanya syarikat Labuan itu akan ditukarkan terdiri
daripada semua pemegang syer syarikat Labuan itu dan
tiada orang lain.

(2) Dalam bab ini, “bertukar”, berhubung dengan syarikat
Labuan yang bertukar kepada perkongsian liabiliti terhad Labuan,
ertinya suatu pemindahan hakmilik harta, kepentingan, hak,
keistimewaan, liabiliti, obligasi dan perusahaan syarikat Labuan
itu kepada perkongsian liabiliti terhad Labuan.

**Penyata hendaklah difailkan**

**36.** (1) Sesuatu perkongsian terhad Labuan atau syarikat Labuan
boleh memohon untuk bertukar kepada perkongsian liabiliti terhad
Labuan dengan memfailkan dengan Lembaga—

_(a) suatu penyata oleh kesemua pekongsi perkongsian terhad_

Labuan atau pemegang syer syarikat Labuan, mengikut
mana-mana yang berkenaan, dalam apa-apa perantara dan
bentuk yang ditentukan oleh Lembaga yang mengandungi
butir-butir yang berikut:

(i) nama dan nombor pendaftaran perkongsian terhad

Labuan atau syarikat Labuan itu; dan


-----

38 _Rang Undang-Undang_

(ii) tarikh bila mana perkongsian terhad Labuan itu

didaftarkan di bawah Bahagian III Akta ini atau
Akta Perkongsian Terhad Luar Pesisir Labuan 1997

[Akta 565], atau tarikh bila mana syarikat Labuan
itu diperbadankan di bawah Akta Syarikat Labuan
1990; dan

_(b)_ semua maklumat yang dikehendaki di bawah subseksyen

30(2).

(2) Lembaga boleh, dalam mana-mana hal tertentu, menghendaki
penyata yang disebut dalam perenggan (1)(a) ditentusahkan
mengikut cara yang difikirkan patut oleh Lembaga.

**Pendaftaran penukaran**

**37. (1) Apabila diterima penyata daripada perkongsian terhad**
Labuan atau syarikat Labuan di bawah seksyen 36, Lembaga
boleh, tertakluk kepada peruntukan Akta ini, mendaftarkan
penyata itu dan mengeluarkan suatu perakuan pendaftaran dalam
apa-apa bentuk yang ditentukan oleh Lembaga yang menyatakan
bahawa perkongsian liabiliti terhad Labuan itu adalah, pada dan
dari tarikh yang dinyatakan dalam perakuan itu, didaftarkan di
bawah Akta ini.

(2) Tiada apa-apa jua dalam seksyen ini boleh ditafsirkan sebagai
menghendaki Lembaga untuk mendaftarkan sesuatu perkongsian
liabiliti terhad Labuan jika Lembaga tidak berpuas hati dengan
butir-butir atau maklumat lain yang diberikan di bawah peruntukan
Akta ini.

**Kesan pendaftaran**

**38. (1) Pada dan dari tarikh pendaftaran yang dinyatakan**
dalam perakuan pendaftaran yang dikeluarkan di bawah
subseksyen 37(1) (yang disebut dalam seksyen ini sebagai “tarikh
pendaftaran”)—

_(a) hendaklah ada suatu perkongsian liabiliti terhad Labuan_

dengan nama yang dinyatakan dalam perakuan pendaftaran
yang didaftarkan di bawah Akta ini, dengan semua sifat
yang diperihalkan dalam Bahagian IV Akta ini dan
tertakluk kepada peruntukan Akta ini;


-----

_Perkongsian Terhad dan Perkongsian_

_Liabiliti Terhad Labuan_


39


_(b) semua harta alih dan harta tak alih yang terletak hak pada_

perkongsian terhad Labuan atau syarikat Labuan, semua
kepentingan, hak, keistimewaan, liabiliti dan obligasi
yang berhubungan dengan perkongsian terhad Labuan
atau syarikat Labuan itu, dan keseluruhan perusahaan
perkongsian terhad Labuan atau syarikat Labuan itu,
mengikut mana-mana yang berkenaan, hendaklah dipindah
hakmilik dan terletak hak pada perkongsian liabiliti
terhad Labuan tanpa jaminan, tindakan atau surat ikatan
lanjut;

_(c) perkongsian terhad Labuan atau syarikat Labuan itu_

hendaklah disifatkan sebagai dibubarkan; dan

_(d) perkongsian terhad Labuan atau syarikat Labuan itu_

hendaklah dikeluarkan daripada daftar perkongsian terhad
Labuan yang disenggarakan oleh Lembaga atau daftar
syarikat yang disenggarakan di bawah Akta Syarikat
Labuan 1990, masing-masing.

(2) Jika mana-mana harta yang baginya perenggan (1)(b) terpakai
didaftarkan dengan sesuatu pihak berkuasa, perkongsian liabiliti
terhad Labuan itu hendaklah, dengan seberapa segera yang dapat
dilaksanakan selepas tarikh pendaftaran, mengambil semua langkah
perlu sebagaimana yang dikehendaki oleh pihak berkuasa yang
berkenaan untuk memberitahu pihak berkuasa yang berkenaan itu
mengenai penukaran dan butir-butir perkongsian liabiliti terhad
Labuan itu dalam apa-apa perantara dan bentuk yang ditentukan
oleh Lembaga.

**Prosiding yang belum selesai**

**39.** Semua prosiding oleh atau terhadap perkongsian terhad Labuan
atau syarikat Labuan, mengikut mana-mana yang berkenaan, yang
masih belum selesai pada tarikh pendaftaran boleh diteruskan,
diselesaikan dan dikuatkuasakan oleh atau terhadap perkongsian
liabiliti terhad Labuan itu.

**Penerusan sabitan, arahan, perintah atau penghakiman**

**40.** Apa-apa sabitan, arahan, perintah atau penghakiman yang
memihak kepada atau terhadap perkongsian terhad Labuan
atau syarikat Labuan boleh dikuatkuasakan oleh atau terhadap
perkongsian liabiliti terhad Labuan.


-----

40 _Rang Undang-Undang_

**Perjanjian sedia ada**

**41.** Tiap-tiap perjanjian yang baginya perkongsian terhad Labuan
atau syarikat Labuan ialah suatu pihak sebaik sebelum tarikh
pendaftaran, sama ada atau tidak bersifat sedemikian rupa sehingga
hak dan liabiliti di bawah perjanjian itu boleh diserahhakkan,
hendaklah berkuat kuasa dari hari itu seolah-olah—

_(a) perkongsian liabiliti terhad Labuan itu ialah suatu pihak_

kepada perjanjian itu dan bukannya perkongsian terhad
Labuan atau syarikat Labuan itu; dan

_(b) apa-apa sebutan mengenai perkongsian terhad Labuan atau_

syarikat Labuan, mengikut mana-mana yang berkenaan,
telah digantikan dengan sebutan mengenai perkongsian
liabiliti terhad Labuan berkenaan dengan apa-apa
perkara yang hendak dilakukan pada atau selepas tarikh
pendaftaran.

**Kontrak sedia ada, dsb.**

**42. Semua surat ikatan, kontrak, skim, bon, perjanjian, permohonan,**
surat cara dan perkiraan yang wujud sebaik sebelum tarikh
pendaftaran yang berhubungan dengan perkongsian terhad Labuan
atau syarikat Labuan, atau yang kepadanya perkongsian terhad
Labuan atau syarikat Labuan itu ialah suatu pihak, hendaklah
terus berkuat kuasa pada dan selepas tarikh itu seolah-olah ia
berhubungan dengan perkongsian liabiliti terhad Labuan dan boleh
dikuatkuasakan oleh atau terhadap perkongsian liabiliti terhad
Labuan itu seolah-olah perkongsian liabiliti terhad Labuan itu
dinamakan dalamnya atau menjadi suatu pihak kepadanya dan
bukannya perkongsian terhad Labuan atau syarikat Labuan itu.

**Penerusan pekerjaan**

**43. Tiap-tiap kontrak pekerjaan yang baginya seksyen 41 atau**
42 terpakai hendaklah terus berkuat kuasa pada atau selepas
tarikh pendaftaran seolah-olah perkongsian liabiliti terhad Labuan
merupakan majikan di bawah kontrak pekerjaan itu dan bukannya
perkongsian terhad Labuan atau syarikat Labuan itu, mengikut
mana-mansa yang berkenaan.


-----

_Perkongsian Terhad dan Perkongsian_

_Liabiliti Terhad Labuan_

**Pelantikan, autoriti atau kuasa sedia ada**


41


**44. (1) Tiap-tiap pelantikan perkongsian terhad Labuan atau**
syarikat Labuan itu dalam apa-apa peranan atau sifat yang berkuat
kuasa sebaik sebelum tarikh pendaftaran hendaklah berkuat kuasa
dan beroperasi dari tarikh itu seolah-olah perkongsian liabiliti
terhad Labuan itu yang telah dilantik.

(2) Apa-apa autoriti atau kuasa yang diberikan kepada
perkongsian terhad Labuan atau syarikat Labuan itu yang berkuat
kuasa sebaik sebelum tarikh pendaftaran hendaklah berkuat kuasa
dan beroperasi dari tarikh itu seolah-olah autoriti atau kuasa itu
diberikan kepada perkongsian liabiliti terhad Labuan.

**Pemakaian seksyen 38 hingga 44**

**45.** Seksyen 38 hingga 44 tidak terpakai bagi apa-apa kelulusan,
permit atau lesen yang dikeluarkan di bawah mana-mana undangundang bertulis kepada perkongsian terhad Labuan atau syarikat
Labuan yang berkuat kuasa sebaik sebelum tarikh pendaftaran
perkongsian liabiliti terhad Labuan.

**Liabiliti dan obligasi pekongsi sebelum penukaran**

**46. (1) Walau apa pun seksyen 38 hingga 44, tiap-tiap pekongsi**
perkongsian terhad Labuan yang telah bertukar kepada suatu
perkongsian liabiliti terhad Labuan hendaklah terus menerus
bertanggungan sendiri (bersesama dan berasingan dengan
perkongsian liabiliti terhad Labuan) bagi liabiliti dan obligasi
perkongsian terhad Labuan yang dilakukan sebelum penukaran
itu atau yang berbangkit daripada mana-mana kontrak yang dibuat
sebelum penukaran itu.

(2) Jika mana-mana pekongsi menunaikan apa-apa liabiliti atau
obligasi yang disebut dalam subseksyen (1), pekongsi itu adalah
berhak, tertakluk kepada apa-apa perjanjian dengan perkongsian
liabiliti terhad Labuan yang berlawanan, untuk ditanggung rugi
sepenuhnya oleh perkongsian liabiliti terhad Labuan itu berkenaan
dengan liabiliti atau obligasi itu.


-----

42 _Rang Undang-Undang_

**Notis penukaran dalam invois dan surat-menyurat**

**47. (1) Perkongsian liabiliti terhad Labuan hendaklah memastikan**
bahawa bagi tempoh dua belas bulan yang bermula empat belas
hari selepas tarikh pendaftaran, tiap-tiap invois atau surat-menyurat
rasmi perkongsian liabiliti terhad Labuan itu terdapat padanya
yang berikut:

_(a) suatu pernyataan bahawa perkongsian liabiliti terhad_

Labuan itu, dari tarikh pendaftaran, ditukarkan daripada
perkongsian terhad Labuan atau syarikat Labuan, mengikut
mana-mana yang berkenaan, kepada perkongsian liabiliti
terhad Labuan; dan

_(b) nama dan nombor pendaftaran, jika terpakai, bagi perkongsian_

terhad Labuan atau syarikat Labuan yang daripadanya
perkongsian liabiliti terhad Labuan itu ditukarkan.

(2) Mana-mana perkongsian liabiliti terhad Labuan yang
melanggar subseksyen (1) melakukan suatu kesalahan dan boleh,
apabila disabitkan, didenda tidak melebihi sepuluh ribu ringgit
dan, dalam hal kesalahan yang berterusan, didenda selanjutnya
tidak melebihi satu ribu ringgit bagi tiap-tiap hari atau sebahagian
daripadanya kesalahan itu berterusan selepas sabitan.

Bab 3

_Perkongsian liabiliti terhad yang diiktiraf_

**Pendaftaran perkongsian liabiliti terhad yang diiktiraf**

**48. (1) Sesuatu perkongsian liabiliti terhad asing tidak boleh**
mempunyai tempat perniagaan di Labuan atau menjalankan
perniagaan di Labuan melainkan jika perkongsian liabiliti terhad
asing itu didaftarkan sebagai suatu perkongsian liabiliti terhad
yang diiktiraf di bawah Akta ini.

(2) Tiap-tiap perkongsian liabiliti terhad asing hendaklah, sebelum
menubuhkan tempat perniagaan, atau menjalankan perniagaan, di
Labuan, memfailkan dengan Lembaga bagi pendaftaran—

_(a) suatu salinan terperaku perakuan bagi pemerbadanannya_

atau pendaftarannya di tempat perkongsian liabiliti terhad
asing itu diperbadankan atau tempat asalnya, atau suatu
dokumen yang membawa kesan yang serupa;


-----

_Perkongsian Terhad dan Perkongsian_

_Liabiliti Terhad Labuan_


43


_(b) suatu salinan terperaku perjanjian perkongsiannya, jika_

ada;

_(c) suatu senarai pekongsinya yang mengandungi nama penuh_

dan alamat setiap pekongsi dan, jika mana-mana daripada
orang ini merupakan suatu perbadanan, tempat di mana
perbadanan itu diperbadankan dan pejabat berdaftarnya
atau pejabat utamanya;

_(d) nama penuh dan alamat pekongsi ditetapkan atau mana-_

mana orang lain dengan apa jua nama yang dipanggil
yang dipertanggungkan dengan kewajipan dan obligasi
seorang pekongsi ditetapkan di bawah Akta ini dan,
jika orang ini ialah suatu perbadanan, tempat di mana
perbadanan itu diperbadankan dan pejabat berdaftarnya
atau pejabat utamanya;

_(e) suatu memorandum pelantikan atau surat kuasa wakil di_

bawah meterai perkongsian liabiliti terhad asing atau
disempurnakan bagi pihaknya mengikut apa-apa cara
supaya mengikat perkongsian liabiliti terhad asing itu
dan, dalam mana-mana hal, ditentusahkan mengikut cara
yang ditetapkan, yang menyatakan nama syarikat amanah
Labuan yang diberi kuasa untuk menerima bagi pihaknya
penyampaian proses dan apa-apa notis yang dikehendaki
untuk disampaikan ke atas perkongsian liabiliti terhad
asing itu; dan

_(f)_ suatu akuan berkanun dalam bentuk yang ditetapkan yang

dibuat oleh seorang pegawai syarikat amanah Labuan,

dan Lembaga boleh, apabila fi yang ditetapkan dibayar, dan
tertakluk kepada Akta ini dan apa-apa syarat yang dikenakannya,
mendaftarkan perkongsian liabiliti terhad asing itu di bawah
Bahagian ini sebagai suatu perkongsian liabiliti terhad yang
diiktiraf.

(3) Apabila perkongsian liabiliti terhad yang diiktiraf didaftarkan,
Lembaga hendaklah mengeluarkan suatu perakuan pendaftaran yang
hendaklah ditandatangani oleh Lembaga atau mana-mana pegawai
diberi kuasanya dan dimeterai dengan meterai Lembaga.

(4) Suatu perakuan pendaftaran yang dikeluarkan di bawah
subseksyen (3) hendaklah menjadi keterangan muktamad bahawa
perkongsian liabiliti terhad yang diiktiraf itu telah didaftarkan
dengan Lembaga.


-----

44 _Rang Undang-Undang_

(5) Jika memorandum pelantikan atau surat kuasa wakil yang
difailkan dengan Lembaga di bawah perenggan (2)(e) telah
disempurnakan oleh seseorang bagi pihak perkongsian liabiliti terhad
asing, suatu salinan surat ikatan atau dokumen yang melaluinya
orang itu diberi kuasa untuk menyempurnakan memorandum
pelantikan atau surat kuasa wakil itu, yang ditentusahkan dengan
akuan berkanun mengikut cara yang ditetapkan, hendaklah difailkan
dengan Lembaga dan salinan itu hendaklah bagi segala maksud
dianggap sebagai yang asal.

**Nama perkongsian liabiliti terhad yang diiktiraf**

**49. (1) Sesuatu perkongsian liabiliti terhad asing tidak boleh**
didaftarkan di bawah Bahagian ini jika nama perkongsian liabiliti
terhad asing itu adalah pada pendapat Lembaga dalam apa-apa
jua cara mengelirukan atau selainnya tidak wajar.

(2) Jika sesuatu perkongsian liabiliti terhad yang diiktiraf telah
didaftarkan, sama ada kerana kesilapan atau selainnya, dengan nama
yang dengannya perkongsian liabiliti terhad yang diiktiraf itu tidak
sepatutnya didaftarkan, Lembaga boleh, selepas memberikan notis
tiga puluh hari kepada perkongsian liabiliti terhad yang diiktiraf
itu yang menghendakinya menukarkan namanya, memotong nama
itu daripada daftar apabila ia ingkar mematuhi kehendak itu.

(3) Tiada perkongsian liabiliti terhad yang diiktiraf boleh
menggunakan, di Labuan atau tempat-tempat lain, berkenaan
dengan perbuatan yang dilakukan atau hendak dilakukan di Labuan,
apa-apa nama selain yang di bawahnya ia didaftarkan di bawah
Bahagian ini.

**Pejabat berdaftar perkongsian liabiliti terhad yang diiktiraf**

**50. (1) Tiap-tiap perkongsian liabiliti terhad yang diiktiraf**
hendaklah pada bila-bila masa mempunyai suatu pejabat berdaftar
di Labuan, yang hendaklah merupakan pejabat utama bagi suatu
syarikat amanah Labuan.

(2) Notis mengenai lokasi pejabat berdaftar dan apa-apa perubahan
mengenainya hendaklah difailkan dengan Lembaga dalam masa


-----

_Perkongsian Terhad dan Perkongsian_

_Liabiliti Terhad Labuan_


45


sebulan selepas tarikh pendaftaran perkongsian liabiliti terhad
yang diiktiraf itu atau tarikh perubahan itu, mengikut mana-mana
yang berkenaan.

(3) Jika terdapat keingkaran dalam mematuhi seksyen ini
perkongsian liabiliti terhad yang diiktiraf itu dan tiap-tiap pekongsi
ditetapkan melakukan suatu kesalahan dan boleh, apabila disabitkan,
didenda tidak melebihi sepuluh ribu ringgit.

**Penyata hendaklah difailkan jika butir-butir, dsb., diubah**

**51.** (1) Jika apa-apa perubahan dibuat atau berlaku dalam apaapa butir berkenaan dengan sesuatu perkongsian liabiliti terhad
yang diiktiraf yang didaftarkan di bawah seksyen 48, perkongsian
liabiliti terhad yang diiktiraf itu hendaklah dalam masa tiga puluh
hari selepas perubahan itu, atau apa-apa tempoh lanjutan yang
dibenarkan oleh Lembaga atas permohonan, memfailkan dengan
Lembaga suatu notis yang menyatakan jenis perubahan itu.

(2) Apabila diterima butir-butir perubahan di bawah subseksyen
(1), Lembaga hendaklah, tertakluk kepada Akta ini, mendaftarkan
perubahan itu dan boleh, jika difikirkan patut oleh Lembaga,
mengeluarkan suatu perakuan di bawah tandatangan dan meterainya,
dan perakuan itu hendaklah menjadi keterangan prima facie dalam
semua Mahkamah tentang perubahan butir-butir perkongsian
liabiliti terhad yang diiktiraf itu.

(3) Jika sesuatu perkongsian liabiliti terhad yang diiktiraf tidak
mematuhi subseksyen (1), perkongsian liabiliti terhad yang diiktiraf
itu boleh dikenakan suatu penalti pentadbiran yang dinyatakan
oleh Lembaga.

**Penyampaian ke atas perkongsian liabiliti terhad yang**
**diiktiraf**

**52.** (1) Apa-apa proses atau notis yang dikehendaki supaya
disampaikan ke atas perkongsian liabiliti terhad yang diiktiraf
hendaklah disampaikan dengan secukupnya jika dialamatkan kepada
perkongsian liabiliti terhad yang diiktiraf itu dan ditinggalkan
pada atau dihantar melalui pos kepada pejabat berdaftarnya di
Labuan.


-----

46 _Rang Undang-Undang_

(2) Walau apa pun subseksyen (1)—

_(a) jika sesuatu perkongsian liabiliti terhad yang diiktiraf_

ingkar memfailkan dengan Lembaga nama dan alamat
pejabat berdaftarnya yang diberi kuasa untuk menerima
bagi pihaknya penyampaian proses atau notis itu;

_(b) jika pada bila-bila masa pejabat berdaftar yang telah_

diberitahu sedemikian tidak lagi wujud; atau

_(c) jika atas apa-apa sebab lain penyampaian proses atau_

notis itu tidak boleh dilaksanakan,

notis itu boleh disampaikan ke atas perkongsian liabiliti terhad yang
diiktiraf itu dengan meninggalkannya pada, atau menghantarkannya
melalui pos kepada, suatu tempat perniagaan yang ditubuhkan oleh
perkongsian liabiliti terhad yang diiktiraf itu di Labuan, atau, jika
tiada tempat perniagaan sedemikian ditubuhkan, notis itu boleh
disampaikan ke atas perkongsian liabiliti terhad yang diiktiraf itu
melalui pos berdaftar kepada suatu tempat perniagaan perkongsian
liabiliti terhad yang diiktiraf itu di negara pemerbadanannya atau
pendaftarannya.

**Pemberhentian perniagaan di Labuan**

**53.** Jika sesuatu perkongsian liabiliti terhad yang diiktiraf terhenti
mempunyai tempat perniagaan atau terhenti menjalankan perniagaan
di Labuan perkongsian liabiliti terhad yang diiktiraf itu hendaklah,
dalam masa tiga puluh hari selepas terhenti sedemikian, memfailkan
dengan Lembaga notis tentang hakikat itu, dan dari hari notis
itu difailkan sedemikian, obligasinya untuk memfailkan apa-apa
dokumen, yang bukannya suatu dokumen yang sepatutnya telah
difailkan sebelum hari itu, dengan Lembaga hendaklah terhenti,
dan Lembaga hendaklah dengan serta-merta mengeluarkan nama
perkongsian liabiliti terhad yang diiktiraf itu daripada daftar.

**Pelikuidasian atau pembubaran perkongsian liabiliti terhad**
**yang diiktiraf di tempat pemerbadanan atau tempat asal**

**54. (1) Jika sesuatu perkongsian liabiliti terhad yang diiktiraf**
dilikuidasikan atau dibubarkan di tempat pemerbadanan, penubuhan
atau di tempat asalnya, perkongsian liabiliti terhad yang diiktiraf


-----

_Perkongsian Terhad dan Perkongsian_

_Liabiliti Terhad Labuan_


47


hendaklah, dalam masa sebulan selepas bermulanya pelikuidasian
atau pembubaran itu atau dalam apa-apa masa selanjutnya yang
dibenarkan dalam hal keadaan tertentu oleh Lembaga, memfailkan
atau menyebabkan supaya difailkan dengan Lembaga—

_(a) suatu notis mengenai pelikuidasian atau pembubaran itu;_

dan

_(b) apabila pelikuidasi asing dilantik bagi perkongsian liabiliti_

terhad yang diiktiraf itu di tempat pemerbadanan,
penubuhan atau di tempat asalnya, suatu notis tentang
pelantikan itu.

(2) Apabila notis dalam perenggan (1)(a) diterima, Lembaga
hendaklah dengan serta-merta melantik seorang pelikuidasi yang
diluluskan dan sehinggalah pelikuidasi yang diluluskan itu dilantik
bagi perkongsian liabiliti terhad yang diiktiraf itu, pelikuidasi
asing yang disebut dalam subseksyen (1) hendaklah mempunyai
kuasa dan fungsi seorang pelikuidasi yang diluluskan.

(3) Jika perkongsian liabiliti terhad yang diiktiraf itu tidak
memfailkan notis di bawah perenggan (1)(a), Lembaga boleh, pada
bila-bila masa selepas itu, melantik pelikuidasi yang diluluskan
bagi perkongsian liabiliti terhad yang diiktiraf itu.

(4) Apabila seseorang pelikuidasi yang diluluskan dilantik di
bawah subseksyen (2) atau (3), mahkamah hendaklah disifatkan
telah memerintahkan perkongsian liabiliti terhad yang diiktiraf
itu digulung.

(5) Pelikuidasi yang diluluskan hendaklah mengumpulkan
kesemua harta perkongsian liabiliti terhad yang diiktiraf yang
berada atau boleh didapatkan di Labuan dan hendaklah, apabila
berbuat demikian, mempunyai segala kuasa seorang pelikuidasi
yang diluluskan bagi suatu syarikat Labuan di bawah Akta Syarikat
Labuan 1990.

(6) Sebelum membayar atau memindahkan hakmilik kepada
pelikuidasi asing yang disebut dalam subseksyen (1) apa-apa
harta yang dikumpulkan di Labuan, pelikuidasi yang diluluskan
itu hendaklah—

_(a)_ membayar kepada Lembaga kesemua penalti, kos, fi dan

caj yang kena dibayar dan terhutang;


-----

48 _Rang Undang-Undang_

_(b)_ membayar amaun kesemua cukai yang kena dibayar di

bawah Akta Cukai Aktiviti Perniagaan Labuan 1990

[Akta 445]; dan

_(c)_ membayar kepada mana-mana pemastautin yang kepadanya,

pada masa pelantikan pelikuidasi yang diluluskan di
Labuan, apa-apa hutang yang ditanggung dengan suci
hati oleh perkongsian liabiliti terhad yang diiktiraf itu
berkenaan dengan pembekalan perkhidmatan kepada atau
bagi perkongsian liabiliti terhad yang diiktiraf itu kena
dibayar, amaun hutang itu,

dan penalti, kos, fi, caj, cukai dan hutang itu hendaklah menjadi
suatu caj ke atas harta perkongsian liabiliti terhad yang diiktiraf
itu yang berperingkat selepas kos pelikuidasi yang diluluskan
tetapi yang menjadi keutamaan berbanding dengan semua caj dan
tuntutan lain walau apa pun jua.

(7) Perkongsian liabiliti terhad yang diiktiraf itu hendaklah
disifatkan terus wujud di Labuan sehingga penggulungan halehwalnya di Labuan diselesaikan.

Bab 4

_Sifat dan transaksi perkongsian liabiliti terhad Labuan_

**Keperibadian undang-undang yang berasingan**

**55.** (1) Sesuatu perkongsian liabiliti terhad Labuan yang dibentuk
melalui pendaftaran di bawah Akta ini merupakan suatu pertubuhan
perbadanan dan mempunyai keperibadian undang-undang yang
berasingan daripada pekongsinya.

(2) Sesuatu perkongsian liabiliti terhad Labuan adalah kekal
turun temurun.

(3) Sesuatu perkongsian liabiliti terhad Labuan hendaklah
mempunyai semua kuasa orang sebenar.

(4) Sesuatu perkongsian liabiliti terhad Labuan hendaklah,
dengan namanya, berupaya untuk—

_(a) membawa guaman atau dibawa guaman terhadapnya;_


-----

_Perkongsian Terhad dan Perkongsian_

_Liabiliti Terhad Labuan_


49


_(b) memperoleh, memiliki, memegang dan membangunkan_

atau melupuskan harta, kedua-dua harta alih dan tak
alih; dan

_(c) mempunyai meterai perbadanan._

(5) Apa-apa perubahan dalam pekongsi perkongsian liabiliti
terhad Labuan tidak akan menjejaskan kewujudan, hak atau liabiliti
perkongsian liabiliti terhad Labuan itu.

**Liabiliti terhad pekongsi**

**56.** (1) Sesuatu obligasi perkongsian liabiliti terhad Labuan sama
ada berbangkit daripada kontrak, tort atau selainnya, ialah obligasi
perkongsian liabiliti terhad Labuan itu semata-mata.

(2) Seseorang pekongsi tidak bertanggungan sendiri, secara
langsung atau tidak langsung, melalui tanggung rugi, sumbangan,
penaksiran atau selainnya, bagi sesuatu obligasi yang disebut
dalam subseksyen (1) semata-mata oleh sebab menjadi seorang
pekongsi bagi perkongsian liabiliti terhad Labuan itu.

(3) Subseksyen (1) dan (2) tidak menjejaskan liabiliti diri
seseorang pekongsi dalam tort bagi perbuatan salah laku atau
peninggalannya sendiri, tetapi seseorang pekongsi tidak boleh
bertanggungan sendiri bagi perbuatan salah laku atau peninggalan
mana-mana pekongsi lain bagi perkongsian liabiliti terhad Labuan
itu.

(4) Jika seseorang pekongsi sesuatu perkongsian liabiliti terhad
Labuan adalah bertanggungan kepada mana-mana orang, selain
pekongsi lain perkongsian liabiliti terhad Labuan itu, akibat perbuatan
salah laku atau peninggalannya semasa menjalankan perniagaan
perkongsian liabiliti terhad Labuan itu atau dengan kuasanya,
perkongsian liabiliti terhad Labuan itu adalah bertanggungan ke
takat yang sama seperti pekongsi itu.

(5) Liabiliti perkongsian liabiliti terhad Labuan hendaklah
dibayar daripada harta perkongsian liabiliti terhad Labuan itu.


-----

50 _Rang Undang-Undang_

(6) Walau apa pun apa-apa jua dalam Akta ini, seseorang
pekongsi atau bekas pekongsi sesuatu perkongsian liabiliti terhad
Labuan yang menerima pembahagian daripada perkongsian liabiliti
terhad Labuan itu—

_(a) apabila perkongsian liabiliti terhad Labuan itu tidak solven_

dan mengetahui atau sepatutnya mengetahui pada masa
pembahagian itu bahawa perkongsian liabiliti terhad
Labuan itu tidak solven; atau

_(b) yang mengakibatkan perkongsian liabiliti terhad Labuan_

itu menjadi tidak solven dan mengetahui atau sepatutnya
mengetahui pada masa pembahagian itu bahawa perkongsian
liabiliti terhad Labuan itu akan menjadi tidak solven
akibat pembahagian itu,

hendaklah bertanggungan sendiri kepada perkongsian liabiliti terhad
Labuan itu bagi amaun atau nilai pembahagian itu jika pembahagian
itu telah diterima dalam tempoh enam bulan sebelum permulaan
penggulungan perkongsian liabiliti terhad Labuan itu.

(7) Bagi maksud seksyen ini—

_(a) sesuatu perkongsian liabiliti terhad Labuan adalah tidak_

solven pada sesuatu masa tertentu jika—

(i) perkongsian liabiliti terhad Labuan pada masa itu,

tidak berupaya untuk membayar hutangnya apabila
hutang itu kena dibayar dalam perjalanan biasa
perniagaan; atau

(ii) pada masa itu, nilai aset perkongsian liabiliti

terhad Labuan itu adalah kurang daripada nilai
liabilitinya;

_(b) “pembahagian” ertinya apa-apa pembayaran dividen,_

pembahagian keuntungan, pemulangan atau pembayaran
balik modal oleh perkongsian liabiliti terhad Labuan itu,
sama ada dalam bentuk wang tunai atau barang-barang;
dan

_(c) seseorang pekongsi atau bekas pekongsi hendaklah_

disifatkan telah menerima pembahagian jika pembahagian
itu diterima oleh pekongsi itu atau pemegang serah hak
bekas pekongsi itu.


-----

_Perkongsian Terhad dan Perkongsian_

_Liabiliti Terhad Labuan_


51


**Kuasa pekongsi untuk mengikat perkongsian liabiliti terhad**
**Labuan**

**57.** (1) Tiap-tiap pekongsi sesuatu perkongsian liabiliti terhad
Labuan ialah ejen bagi perkongsian liabiliti terhad Labuan itu
dan oleh yang demikian, perbuatan seseorang pekongsi atas sifat
pekongsi itu sebagai pekongsi hendaklah mengikat perkongsian
liabiliti terhad Labuan itu.

(2) Walau apa pun subseksyen (1), sesuatu perkongsian liabiliti
terhad Labuan tidak terikat dengan apa-apa jua yang dilakukan
oleh pekongsi dalam berurusan dengan seseorang jika—

_(a) pekongsi itu pada hakikatnya tidak mempunyai kuasa_

untuk bertindak bagi perkongsian liabiliti terhad Labuan
itu dalam urusan itu; dan

_(b) orang itu mengetahui bahawa pekongsi itu tidak mempunyai_

kuasa atau tidak mengetahui atau tidak mempercayai
bahawa pekongsi itu ialah seorang pekongsi perkongsian
liabiliti terhad Labuan itu.

(3) Jika seseorang itu telah terhenti menjadi pekongsi sesuatu
perkongsian liabiliti terhad Labuan, orang itu dianggap, berhubung
dengan mana-mana orang yang berurusan dengan perkongsian
liabiliti terhad Labuan itu, masih menjadi pekongsi perkongsian
liabiliti terhad Labuan itu melainkan jika—

_(a) orang yang berurusan dengan perkongsian liabiliti terhad_

Labuan itu mempunyai notis bahawa bekas pekongsi itu
telah berhenti menjadi seorang pekongsi perkongsian
liabiliti terhad Labuan itu; atau

_(b) suatu notis bahawa bekas pekongsi itu telah terhenti_

menjadi seorang pekongsi perkongsian liabiliti terhad
Labuan itu telah diserahkan kepada Lembaga.

(4) Bagi maksud subseksyen (2), tiada seorang pun disifatkan
mempunyai notis mengenai apa-apa kekurangan kuasa seseorang
pekongsi hanya kerana hakikat itu dijadikan tersedia oleh Lembaga
untuk diperiksa.


-----

52 _Rang Undang-Undang_

**Hubungan pekongsi**

**58.** (1) Kecuali sebagaimana yang diperuntukkan selainnya oleh
Akta ini, hak dan kewajipan bersama pekongsi-pekongsi sesuatu
perkongsian liabiliti terhad Labuan, dan hak dan kewajipan bersama
sesuatu perkongsian liabiliti terhad Labuan dengan pekongsipekongsinya, hendaklah ditentukan oleh perjanjian perkongsian.

(2) Jika tiada perjanjian mengenai apa-apa perkara, hak dan
kewajipan bersama pekongsi-pekongsi sesuatu perkongsian
liabiliti terhad Labuan, dan hak dan kewajipan bersama sesuatu
perkongsian liabiliti terhad Labuan dengan pekongsi-pekongsinya
hendaklah ditentukan, tertakluk kepada terma mana-mana perjanjian
perkongsian, oleh peruntukan yang berikut:

_(a)_ semua pekongsi sesuatu perkongsian liabiliti terhad Labuan

berhak untuk berkongsi sama rata modal dan keuntungan
perkongsian liabiliti terhad Labuan itu;

_(b)_ perkongsian liabiliti terhad Labuan mestilah menanggung

rugi setiap pekongsi berkenaan dengan pembayaran yang
dibuat dan liabiliti peribadi yang dilakukan oleh pekongsi
itu—

(i) dalam perjalanan biasa dan wajar perniagaan

perkongsian liabiliti terhad Labuan itu; dan

(ii) dalam atau tentang apa-apa jua yang dibuat dengan

perlu bagi pemeliharaan perniagaan atau harta
perkongsian liabiliti terhad Labuan itu;

_(c) tiap-tiap pekongsi boleh mengambil bahagian dalam_

pengurusan perkongsian liabiliti terhad Labuan itu;

_(d)_ tiada pekongsi berhak kepada saraan kerana bertindak

dalam perniagaan atau pengurusan perkongsian liabiliti
terhad Labuan itu;

_(e)_ tiada seorang pun boleh dimasukkan sebagai pekongsi

tanpa persetujuan kesemua pekongsi yang sedia ada;

_(f) apa-apa perkara atau isu yang berhubungan dengan_

perkongsian liabiliti terhad Labuan itu hendaklah diputuskan
melalui ketetapan yang diluluskan oleh majoriti bilangan
pekongsi, dan bagi maksud ini, setiap pekongsi hendaklah
mempunyai satu undi;


-----

_Perkongsian Terhad dan Perkongsian_

_Liabiliti Terhad Labuan_


53


_(g) setiap pekongsi hendaklah memberikan penjelasan yang_

benar dan maklumat lengkap bagi semua perkara yang
menyentuh perkongsian liabiliti terhad Labuan itu kepada
mana-mana pekongsi lain atau wakil di sisi undangundang pekongsi lain itu;

_(h) jika seseorang pekongsi, tanpa persetujuan perkongsian_

liabiliti terhad Labuan itu, menjalankan apa-apa
perniagaan yang sama jenis seperti dan bersaing dengan
perkongsian liabiliti terhad Labuan itu, pekongsi itu
mestilah menjelaskan dan membayar kepada perkongsian
liabiliti terhad Labuan itu semua keuntungan yang dibuat
olehnya dalam perniagaan itu;

_(i) tiap-tiap pekongsi mestilah menjelaskan kepada perkongsian_

liabiliti terhad Labuan itu bagi apa-apa faedah yang
diperolehnya tanpa persetujuan perkongsian liabiliti
terhad Labuan itu daripada apa-apa transaksi yang
berkenaan dengan perkongsian liabiliti terhad Labuan
itu, atau daripada apa-apa kegunaan oleh pekongsi itu
daripada harta, nama atau apa-apa hubungan perniagaan
perkongsian liabiliti terhad Labuan itu; dan

_(j)_ tiada majoriti pekongsi boleh memecat mana-mana pekongsi

melainkan jika kuasa untuk berbuat demikian telah
diberikan oleh perjanjian secara nyata antara pekongsipekongsi.

**Urusan oleh pekongsi dengan perkongsian liabiliti terhad**
**Labuan**

**59.** Melainkan jika diperuntukkan selainnya dalam perjanjian
perkongsian, seseorang pekongsi boleh membuat transaksi dengan
perkongsian liabiliti terhad Labuan, termasuklah meminjamkan
wang kepada dan meminjam wang daripadanya.

**Penyerahhakan kepentingan**

**60.** (1) Melainkan jika diperuntukkan selainnya dalam perjanjian
perkongsian, seseorang pekongsi boleh menyerahhakkan keseluruhan
atau mana-mana bahagian kepentingannya dalam pembahagian
daripada perkongsian liabiliti terhad Labuan itu tetapi hanya
setakat yang berhak diterima oleh pekongsi itu.


-----

54 _Rang Undang-Undang_

(2) Sesuatu penyerahhakan di bawah subseksyen (1) tidak boleh
dengan sendirinya—

_(a) menyebabkan pekongsi itu terhenti menjadi seorang_

pekongsi perkongsian liabiliti terhad Labuan itu; dan

_(b) memberi hak kepada pemegang serah hak untuk campur_

tangan dalam pengurusan perkongsian liabiliti terhad
Labuan itu.

**Penerimaan masuk dan persaraan pekongsi**

**61.** (1) Sebagai tambahan kepada orang yang dinamakan sebagai
pekongsi dalam perjanjian perkongsian, seseorang boleh menjadi
pekongsi perkongsian liabiliti terhad Labuan mengikut perjanjian
dengan pekongsi yang sedia ada.

(2) Seseorang pekongsi perkongsian liabiliti terhad Labuan boleh
terhenti menjadi pekongsi mengikut perjanjian perkongsian, atau
jika tiada perjanjian sedemikian, dengan pekongsi itu memberikan
notis bertulis tiga puluh hari kepada pekongsi lain tentang niatnya
untuk meletakkan jawatan sebagai seorang pekongsi.

(3) Tanpa menjejaskan keluasan subseksyen (2), seseorang
pekongsi sesuatu perkongsian liabiliti terhad Labuan hendaklah
terhenti menjadi pekongsi apabila pekongsi itu meninggal dunia
atau dibubarkan.

(4) Jika seseorang pekongsi sesuatu perkongsian liabiliti terhad
Labuan terhenti menjadi pekongsi, melainkan jika diperuntukkan
selainnya dalam perjanjian perkongsian, bekas pekongsi itu, wakil
dirinya atau pelikuidasinya, mengikut mana-mana yang berkenaan,
adalah berhak untuk menerima daripada perkongsian liabiliti terhad
Labuan itu suatu amaun—

_(a) yang bersamaan dengan sumbangan modal bekas pekongsi_

itu kepada perkongsian liabiliti terhad Labuan itu dan hak
bekas pekongsi itu untuk berkongsi dalam keuntungan
terkumpul perkongsian liabiliti terhad Labuan itu selepas
kerugian perkongsian liabiliti terhad Labuan itu ditolak;
dan

_(b) yang ditentukan pada tarikh bekas pekongsi itu terhenti_

menjadi pekongsi.


-----

_Perkongsian Terhad dan Perkongsian_

_Liabiliti Terhad Labuan_


55


(5) Bagi mengelakkan keraguan, seseorang bekas pekongsi, wakil
dirinya atau pelikuidasinya, mengikut mana-mana yang berkenaan,
tidak boleh campur tangan dalam pengurusan perkongsian liabiliti
terhad Labuan.

**Kebankrapan pekongsi**

**62.** Jika seseorang pekongsi sesuatu perkongsian liabiliti terhad
Labuan dihukum bankrap—

_(a) kebankrapannya tidak akan dengan sendirinya menyebabkan_

pekongsi itu terhenti menjadi seorang pekongsi perkongsian
liabiliti terhad Labuan itu; dan

_(b) Ketua Pengarah Insolvensi atau mana-mana orang lain atas_

sifat yang serupa, atau pemegang amanah estet pekongsi
bankrap itu tidak boleh campur tangan dalam pengurusan
perkongsian liabiliti terhad Labuan itu tetapi berhak untuk
menerima pembahagian daripada perkongsian liabiliti
terhad Labuan itu yang berhak diterima oleh pekongsi
bankrap itu di bawah perjanjian perkongsian.

Bab 5

_Pengurusan dan pentadbiran perkongsian liabiliti terhad_

_Labuan_

**Pejabat berdaftar perkongsian liabiliti terhad Labuan**

**63.** (1) Sesuatu perkongsian liabiliti terhad Labuan hendaklah
mempunyai suatu pejabat berdaftar di Labuan yang hendaklah
merupakan pejabat berdaftar suatu syarikat amanah Labuan.

(2) Sesuatu perkongsian liabiliti terhad Labuan boleh mengubah
alamat pejabat berdaftarnya dari semasa ke semasa dengan
memfailkan suatu notis perubahan dengan Lembaga.

(3) Perubahan alamat itu hendaklah didaftarkan oleh Lembaga
dan hendaklah berkuat kuasa apabila didaftarkan.


-----

56 _Rang Undang-Undang_

(4) Walau apa pun subseksyen (3), sehingga berakhir tempoh
tiga puluh hari yang bermula dari tarikh perubahan alamat
perkongsian liabiliti terhad Labuan itu didaftarkan, seseorang
boleh menyampaikan dengan sah apa-apa dokumen ke atas
perkongsian liabiliti terhad Labuan itu di pejabat berdaftarnya
yang terdahulu.

(5) Sesuatu perkongsian liabiliti terhad Labuan hendaklah
menyimpan di pejabat berdaftarnya—

_(a) suatu daftar yang menunjukkan—_

(i) nama penuh dan alamat setiap pekongsi yang merupakan

seorang individu dan, dalam hal suatu perbadanan,
nama penuhnya, tempat di mana perbadanan itu
diperbadankan dan pejabat berdaftar atau pejabat
utamanya; dan

(ii) jika penyertaan oleh pekongsi ditentukan oleh

peratusan kepentingan atau dengan bilangan unit
atau hak serupa yang lain yang dipegang oleh
mereka, peratusan kepentingan atau bilangan dan
kelas unit atau hak lain yang dipegang;

_(b) suatu salinan perjanjian perkongsian bagi perkongsian_

liabiliti terhad Labuan, jika ada, dan setiap pindaan yang
dibuat kepadanya;

_(c) suatu pernyataan mengenai amaun sumbangan yang_

dipersetujui untuk dibuat oleh pekongsi dan masa bila
mana, atau peristiwa yang apabila berlaku, sumbangan
itu kena dibuat;

_(d) suatu pernyataan mengenai amaun wang dan jenis dan_

nilai apa-apa harta lain yang disumbangkan oleh setiap
pekongsi dan tarikhnya;

_(e) suatu pernyataan mengenai amaun sumbangan yang_

dipulangkan kepada pekongsi dan tarikhnya; dan

_(f) apa-apa maklumat lain yang dinyatakan oleh Lembaga._

(6) Dokumen yang disimpan di bawah subseksyen (5)
hendaklah—

_(a) menjadi keterangan_ _prima facie mengenai butir-butir_

yang terkandung dalam, atau yang dikehendaki supaya
terkandung dalamnya;


-----

_Perkongsian Terhad dan Perkongsian_

_Liabiliti Terhad Labuan_


57


_(b) dipinda dalam masa tiga puluh hari dari apa-apa perubahan_

butir-butir; dan

_(c) tersedia bagi pemeriksaan dan penyalinan tanpa bayaran_

semasa waktu biasa perniagaan atas permintaan seseorang
pekongsi.

(7) Jika sesuatu perkongsian liabiliti terhad Labuan tidak
mematuhi seksyen ini, perkongsian liabiliti terhad Labuan itu dan
setiap pekongsi boleh dikenakan suatu penalti pentadbiran yang
dinyatakan oleh Lembaga.

**Pekongsi ditetapkan**

**64. (1) Seseorang yang dikenal pasti sebagai pekongsi ditetapkan**
dalam permohonan di bawah perenggan 30(2)(d) adalah merupakan
pekongsi ditetapkan apabila perkongsian liabiliti terhad Labuan
itu didaftarkan.

(2) Seseorang pekongsi boleh menjadi pekongsi ditetapkan
melalui dan mengikut suatu perjanjian dengan pekongsi-pekongsi
lain, dan seseorang pekongsi boleh terhenti menjadi pekongsi
ditetapkan mengikut perjanjian dengan pekongsi-pekongsi lain.

(3) Hendaklah ada sekurang-kurangnya seorang pekongsi
ditetapkan, dan jika tiada pekongsi ditetapkan dilantik maka tiaptiap pekongsi ialah pekongsi ditetapkan.

(4) Walau apa pun subseksyen (1), (2) dan (3), sesuatu
perkongsian liabiliti terhad Labuan boleh pada bila-bila masa
menyerahkan kepada Lembaga—

_(a) suatu notis bahawa pekongsi yang dinyatakan hendaklah_

menjadi pekongsi ditetapkan; atau

_(b) suatu notis bahawa tiap-tiap orang yang dari semasa ke_

semasa merupakan seorang pekongsi perkongsian liabiliti
terhad Labuan ialah pekongsi ditetapkan,

dan, apabila notis itu diserahkan, notis itu hendaklah berkuat kuasa
seolah-olah ia dinyatakan dalam permohonan bagi pendaftaran di
bawah seksyen 30 dan 48.


-----

58 _Rang Undang-Undang_

(5) Sesuatu notis yang diserahkan di bawah subseksyen (4)—

_(a) hendaklah dalam bentuk yang dinyatakan oleh Lembaga;_

dan

_(b) hendaklah ditandatangani oleh pekongsi ditetapkan_

perkongsian liabiliti terhad Labuan atau disahkan mengikut
cara yang dinyatakan oleh Lembaga.

(6) Seseorang terhenti menjadi pekongsi ditetapkan jika dia
terhenti menjadi pekongsi.

**Kewajipan dan tanggungjawab pekongsi ditetapkan**

**65.** Seseorang pekongsi ditetapkan hendaklah—

_(a) bertanggungjawab bagi melakukan semua perbuatan,_

perkara dan benda, yang dikehendaki supaya dilakukan
oleh perkongsian liabiliti terhad Labuan di bawah Akta
ini; dan

_(b) bertanggungan sendiri bagi semua penalti yang dikenakan_

ke atas perkongsian liabiliti terhad Labuan bagi apa-apa
pelanggaran Bahagian IV dan V melainkan jika pekongsi
ditetapkan itu memuaskan hati mahkamah yang mendengar
perkara itu bahawa dia tidak sepatutnya bertanggungan
sedemikian.

**Perakuan kesolvenan tahunan**

**66.** (1) Sesuatu perkongsian liabiliti terhad Labuan hendaklah
memfailkan dengan Lembaga, sekali dalam setiap tahun kalendar,
pada atau sebelum ulang tahun tarikh pendaftaran perkongsian
liabiliti terhad Labuan itu atau dalam apa-apa tempoh lanjutan
yang diberikan oleh Lembaga, suatu perakuan daripada pekongsi
ditetapkan yang menyatakan bahawa dia telah mempertimbangkan
akaun-akaun dan memperakui, dengan atau tanpa syarat—

_(a) bahawa akaun-akaun itu menunjukkan bahawa perkongsian_

liabiliti terhad Labuan itu adalah solven pada tarikh
setakat akaun-akaun itu dibuat;


-----

_Perkongsian Terhad dan Perkongsian_

_Liabiliti Terhad Labuan_


59


_(b) bahawa dia tidak sedar tentang apa-apa hal keadaan yang_

menjadikan akaun-akaun itu tidak benar; dan

_(c) bahawa tiada hal keadaan telah berlaku semenjak tarikh_

setakat akaun-akaun itu dibuat yang boleh menjadikan
perkongsian liabiliti terhad Labuan itu tidak solven,

dan jika perakuan sedemikian itu tidak boleh diberikan tanpa
syarat, hal yang berkenaan dengannya ia bersyarat hendaklah
dinyatakan.

(2) Mana-mana perkongsian liabiliti terhad Labuan yang tidak
mematuhi subseksyen (1)—

_(a)_ melakukan suatu kesalahan dan boleh, apabila disabitkan,

didenda tidak melebihi sepuluh ribu ringgit; dan

_(b)_ apabila disabitkan di bawah perenggan _(a), hendaklah_

digulungkan oleh mahkamah menurut peruntukan
Bahagian X (setakat yang peruntukan itu berhubungan
dengan syarikat berhad menurut syer) Akta Syarikat 1965

[Akta 125] dan Kaedah-Kaedah Syarikat (Penggulungan)
1972 [P.U. (A) 289/1972], tertakluk kepada apa-apa ubah
suaian dan penyesuaian yang perlu, dan khususnya, ubah
suaian yang disebut dalam subseksyen 67(2).

(3) Seseorang pekongsi ditetapkan yang memfailkan perakuan
yang disebut dalam subseksyen (1) tanpa mempunyai alasan yang
munasabah bagi pendapatnya melakukan suatu kesalahan dan
boleh, apabila disabitkan, didenda tidak melebihi sepuluh ribu
ringgit.

Bab 6

_Pembubaran perkongsian liabiliti terhad Labuan_

**Penerimaan dan penggulungan**

**67.** (1) Tertakluk kepada seksyen 53 dan 54—

_(a)_ dalam hal penerimaan sesuatu perkongsian liabiliti terhad

Labuan, peruntukan Bahagian VIII (setakat yang peruntukan


-----

60 _Rang Undang-Undang_

itu berhubungan dengan syarikat berhad menurut syer)
Akta Syarikat 1965 hendaklah terpakai; dan

_(b)_ dalam hal penggulungan sesuatu perkongsian liabiliti

terhad Labuan, peruntukan Bahagian X (setakat yang
peruntukan itu berhubungan dengan syarikat berhad
menurut syer) Akta Syarikat 1965 dan Kaedah-Kaedah
Syarikat (Penggulungan) 1972, atau seksyen 68 hendaklah
terpakai.

(2) Pemakaian Bahagian VIII dan Bahagian X (setakat yang
peruntukan itu berhubungan dengan syarikat berhad menurut syer)
Akta Syarikat 1965, dan Kaedah-Kaedah Syarikat (Penggulungan)
1972 di bawah subseksyen (1) hendaklah tertakluk kepada
ubahsuaian dan penyesuaian yang perlu, dan khususnya ubah
suaian yang berikut:

_(a) sebutan mengenai “syarikat” hendaklah dikira sebagai_

sebutan mengenai perkongsian liabiliti terhad Labuan;

_(b) sebutan mengenai “pengarah” atau “anggota” sesuatu_

syarikat hendaklah dikira sebagai sebutan mengenai
pekongsi sesuatu perkongsian liabiliti terhad Labuan;

_(c) sebutan mengenai “memorandum” dan “perkara-perkara_

syarikat” hendaklah dikira sebagai sebutan mengenai
perjanjian perkongsian sesuatu perkongsian liabiliti terhad
Labuan;

_(d) sebutan mengenai “ketetapan” syarikat hendaklah dikira_

sebagai sebutan mengenai penentuan atau keputusan
perkongsian liabiliti terhad Labuan; dan

_(e) sebutan mengenai “syer” seseorang anggota syarikat_

hendaklah dikira sebagai sebutan mengenai kepentingan
perkongsian seseorang pekongsi dalam perkongsian
liabiliti terhad Labuan.

**Tatacara alternatif bagi penggulungan secara sukarela**
**perkongsian liabiliti terhad Labuan**

**68.** (1) Jika sesuatu perkongsian liabiliti terhad Labuan telah
terhenti beroperasi dan telah menunaikan semua hutang dan
liabilitinya, seseorang pekongsi perkongsian liabiliti terhad Labuan


-----

_Perkongsian Terhad dan Perkongsian_

_Liabiliti Terhad Labuan_


61


itu boleh, selepas memberikan notis mengikut subseksyen (3),
memohon kepada Lembaga, bagi suatu perisytiharan pembubaran
perkongsian liabiliti terhad Labuan itu.

(2) Sesuatu permohonan bagi perisytiharan pembubaran di
bawah subseksyen (1) hendaklah secara bertulis dan hendaklah
disertai dengan—

_(a) suatu afidavit yang dibuat oleh pekongsi ditetapkan_

perkongsian liabiliti terhad Labuan itu yang
menyatakan—

(i) bahawa perkongsian liabiliti terhad Labuan itu telah

berhenti beroperasi dan telah menunaikan semua
hutang dan liabilitinya, selain hutang dan liabiliti
yang terhutang kepada pekongsinya; dan

(ii) bahawa notis yang dikehendaki oleh subseksyen (3)

telah diberikan mengikut subseksyen itu dan tarikh
yang padanya notis itu terakhir disiarkan atau
diposkan, mengikut mana-mana yang berkenaan;
dan

_(b) suatu salinan notis diberikan di bawah subseksyen (3)._

(3) Sebelum membuat sesuatu permohonan kepada Lembaga di
bawah subseksyen (2), pemohon hendaklah memastikan bahawa
suatu notis yang membawa maksud bahawa pemohon itu bercadang
untuk memohon kepada Lembaga bagi suatu perisytiharan
pembubaran perkongsian liabiliti terhad Labuan—

_(a)_ telah disiarkan dalam sekurang-kurangnya satu surat khabar

Malaysia yang diedarkan dengan meluas dan satu surat
khabar kewangan antarabangsa dalam suatu iklan; dan

_(b) telah dihantar melalui pos berdaftar kepada setiap pekongsi_

perkongsian liabiliti terhad Labuan itu di alamat terakhir
pekongsi itu yang diketahui.

(4) Sesuatu bantahan bertulis oleh seseorang pekongsi atau
pemiutang hendaklah dibuat kepada Lembaga dalam masa tiga
puluh hari dari tarikh notis itu disiarkan atau diposkan, mengikut
mana-mana yang terkemudian.


-----

62 _Rang Undang-Undang_

(5) Apabila sesuatu bantahan bertulis terhadap pembubaran
perkongsian liabiliti terhad Labuan itu diterima di bawah subseksyen
(4), Lembaga hendaklah dengan serta-merta memberitahu pemohon
bagi perisytiharan pembubaran itu tentang penerimaan bantahan
itu dan identiti pembantah.

(6) Lembaga boleh, dengan notis secara bertulis, mengisytiharkan
bahawa perkongsian liabiliti terhad Labuan dibubarkan jika—

_(a) tiada bantahan diterima di bawah subseksyen (4);_

_(b) pekongsi atau pemiutang, mengikut mana-mana yang_

berkenaan, menarik balik bantahan yang dibuat di bawah
subseksyen (4); atau

_(c) Lembaga memutuskan bahawa bantahan yang dibuat di_

bawah subseksyen (4) itu tiada justifikasi.

(7) Apabila pembubaran perkongsian liabiliti terhad Labuan
di bawah subseksyen (6) diisytiharkan, Lembaga hendaklah
memberitahu perkongsian liabiliti terhad Labuan itu bahawa,
tertakluk kepada perjanjian perkongsian bagi perkongsian liabiliti
terhad Labuan itu, ia berhak untuk membahagikan aset lebihannya
di kalangan pekongsi-pekongsinya mengikut hak dan kepentingan
mereka masing-masing.

(8) Perkongsian liabiliti terhad Labuan hendaklah memberitahu
Lembaga bahawa aset lebihannya telah dibahagikan mengikut
subseksyen (7).

(9) Walau apa pun perisytiharan pembubaran di bawah subseksyen
(6) dan pembahagian aset di bawah subseksyen (7)—

_(a) liabiliti, jika ada, bagi tiap-tiap pekongsi perkongsian_

liabiliti terhad Labuan hendaklah berterusan dan boleh
dikuatkuasakan seolah-olah perkongsian liabiliti terhad
Labuan itu tidak dibubarkan; dan

_(b) Mahkamah Tinggi boleh menggulungkan perkongsian_

liabiliti terhad Labuan itu mengikut Bahagian X (setakat
yang peruntukan itu berhubungan dengan syarikat berhad
menurut syer) Akta Syarikat 1965 dan Kaedah-Kaedah
Syarikat (Penggulungan) 1972, seolah-olah ia tidak
dibubarkan, atau aset lebihan itu tidak dibahagikan,
mengikut mana-mana yang berkenaan.


-----

_Perkongsian Terhad dan Perkongsian_

_Liabiliti Terhad Labuan_

**Pembatalan pembubaran**


63


**69.** (1) Mahkamah Tinggi boleh, atas permohonan Lembaga,
pekongsi atau pemiutang perkongsian liabiliti terhad Labuan
dalam masa dua tahun dari tarikh pembubaran, memerintahkan
pembubaran perkongsian liabiliti terhad Labuan itu dibatalkan.

(2) Suatu perintah di bawah subseksyen (1) boleh diberikan
oleh Mahkamah Tinggi jika—

_(a) pada masa pembubaran, perkongsian liabiliti terhad Labuan_

itu sedang beroperasi;

_(b) perkongsian liabiliti terhad Labuan itu masih belum_

menunaikan semua hutang dan liabilitinya; atau

_(c) adil dan munasabah untuk berbuat demikian._

(3) Dalam memberikan perintah di bawah subseksyen (1),
Mahkamah Tinggi boleh mengarahkan supaya perkongsian liabiliti
terhad Labuan itu atau mana-mana orang yang terjejas dengan
pembubaran itu, dipulihkan kepada kedudukan yang sama, setakat
yang boleh, seolah-olah perkongsian liabiliti terhad Labuan itu
tidak dibubarkan.

(4) Apabila dibatalkan pembubaran di bawah subseksyen (1),
perkongsian liabiliti terhad Labuan itu hendaklah memberitahu
Lembaga dengan menyampaikan salinan perintah yang dimeterai
ke atas Lembaga.

Bahagian V

AM

**Akaun hendaklah disimpan**

**70.** (1) Sesuatu perkongsian terhad Labuan dan perkongsian liabiliti
terhad Labuan hendaklah menyimpan apa-apa rekod perakaunan
dan rekod lain yang mencukupi untuk menjelaskan transaksinya
dan menzahirkan dengan ketepatan yang munasabah pada bila-bila
masa tentang kedudukan kewangan perkongsian terhad Labuan
dan perkongsian liabiliti terhad Labuan itu.


-----

64 _Rang Undang-Undang_

(2) Tiap-tiap pekongsi am atau pekongsi ditetapkan, mengikut
mana-mana yang berkenaan, hendaklah menyebabkan catatan yang
sesuai dibuat dalam rekod perakaunan dan rekod lain perkongsian
terhad Labuan atau perkongsian liabiliti terhad Labuan, mengikut
mana-mana yang berkenaan, dalam masa enam puluh hari dari
penyelesaian transaksi yang baginya mereka berhubungan.

(3) Rekod perakaunan dan rekod lain sesuatu perkongsian
terhad Labuan atau perkongsian liabiliti terhad Labuan hendaklah
disimpan di pejabat berdaftarnya atau di tempat lain di Labuan
yang difikirkan sesuai oleh pekongsi am atau pekongsi ditetapkan,
mengikut mana yang berkenaan, dan hendaklah pada bila-bila
masa dibuka untuk pemeriksaan oleh mana-mana pekongsi.

(4) Melainkan jika dikehendaki selainnya dalam perjanjian
perkongsian, akaun sesuatu perkongsian terhad Labuan dan
perkongsian liabiliti terhad Labuan tidak dikehendaki untuk
diaudit.

(5) Seseorang pekongsi am atau pekongsi ditetapkan sesuatu
perkongsian terhad Labuan atau perkongsian liabiliti terhad Labuan,
mengikut mana-mana yang berkenaan, yang tidak mengambil
segala langkah yang munasabah untuk memastikan pematuhan
oleh perkongsian terhad Labuan atau perkongsian liabiliti terhad
Labuan itu, dengan kehendak seksyen ini melakukan suatu
kesalahan terhadap Akta ini.

**Maksud penubuhan yang dibenarkan**

**71.** (1) Sesuatu perkongsian terhad Labuan atau perkongsian liabiliti
terhad Labuan hendaklah tertakluk kepada sekatan dan larangan
yang sama seperti syarikat Labuan di bawah Akta Syarikat Labuan
1990 melainkan jika dibenarkan secara nyata di bawah Akta ini
atau jika sekatan dan larangan itu dibenarkan atau diketepikan di
bawah Akta Syarikat Labuan 1990, kebenaran atau pengenepian
yang sama hendaklah sama-sama terpakai bagi perkongsian terhad
Labuan atau perkongsian liabiliti terhad Labuan itu.

(2) Walau apa pun subseksyen (1), Menteri boleh melalui
notis yang disiarkan dalam Warta, memerintahkan supaya sesuatu
perkongsian terhad Labuan atau perkongsian liabiliti terhad
Labuan disekat atau dilarang daripada menjalankan apa-apa
perniagaan yang dinyatakan di Labuan dan boleh, melalui notis


-----

_Perkongsian Terhad dan Perkongsian_

_Liabiliti Terhad Labuan_


65


yang disiarkan dalam _Warta, mengenakan syarat yang tertakluk_
kepadanya sesuatu perniagaan yang dinyatakan boleh dijalankan
oleh perkongsian terhad Labuan atau perkongsian liabiliti terhad
Labuan.

(3) Mana-mana perkongsian terhad Labuan dan perkongsian
liabiliti terhad Labuan yang tidak mematuhi subseksyen (1)
atau tidak mematuhi perintah Menteri di bawah subseksyen (2)
melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit.

**Fi**

**72.** (1) Lembaga boleh mengenakan fi berkenaan dengan
perkhidmatan yang diberikan oleh Lembaga di bawah Akta ini.

(2) Sesuatu perkongsian terhad Labuan atau perkongsian
liabiliti terhad Labuan hendaklah membayar apa-apa fi tahunan
yang ditetapkan, pada atau sebelum setiap ulang tahun tarikh
pendaftarannya.

(3) Apa-apa fi yang dipungut oleh atau dibayar kepada Lembaga
di bawah Akta ini hendaklah menjadi sebahagian daripada dan
dikreditkan ke dalam kumpulan wangnya yang ditubuhkan di
bawah seksyen 29 Akta Lembaga Perkhidmatan Kewangan Labuan
1996.

**Pemeriksaan dan pengemukaan dokumen yang disimpan**

**73.** (1) Tertakluk kepada peruntukan Akta ini, seseorang boleh,
jika diberi kuasa oleh perkongsian terhad Labuan atau perkongsian
liabiliti terhad Labuan yang berkaitan—

_(a)_ memeriksa dokumen yang disampaikan kepada, didaftarkan

oleh atau difailkan dengan Lembaga di bawah Akta ini
dan yang disimpan oleh Lembaga atau, jika difikirkan
sesuai oleh Lembaga, suatu salinan dokumen itu; atau

_(b)_ menghendaki supaya diberikan kepadanya suatu salinan

perakuan pendaftaran sesuatu perkongsian terhad Labuan
atau perkongsian liabiliti terhad Labuan atau mana-mana
dokumen lain atau sebahagian daripada mana-mana
dokumen lain yang disebut dalam perenggan (a).


-----

66 _Rang Undang-Undang_

(2) Suatu salinan perakuan yang diberikan di bawah perenggan
(1)(b) hendaklah diperakui oleh Lembaga dan dimeterai dengan
meterai Lembaga.

**Bentuk rekod**

**74.** Rekod-rekod yang sesuatu perkongsian terhad Labuan dan
perkongsian liabiliti terhad Labuan dikehendaki oleh Akta ini
untuk disimpan boleh disimpan dalam bentuk filem fotografi atau
boleh dicatatkan atau direkodkan melalui sistem pemprosesan data
secara mekanik atau elektronik atau apa-apa peranti penyimpanan
maklumat lain yang berupaya mengeluarkan semula apa-apa
maklumat yang dikehendaki dalam bentuk bertulis yang dapat
difahami dalam masa yang munasabah.

**Kesalahan oleh pertubuhan perbadanan**

**75.** Jika sesuatu pertubuhan perbadanan melakukan suatu kesalahan
di bawah Akta ini atau mana-mana peraturan-peraturan yang dibuat
di bawah Akta ini, mana-mana orang yang, pada masa pelakuan
kesalahan itu ialah pengarah, pengurus, pekongsi, setiausaha atau
pegawai lain yang seumpamanya atau yang berupa bertindak atas
apa-apa sifat sedemikian—

_(a)_ boleh didakwa secara berasingan atau bersesama dalam

prosiding yang sama bersekali dengan pertubuhan
perbadanan itu; dan

_(b)_ jika pertubuhan perbadanan itu didapati melakukan

kesalahan itu, hendaklah disifatkan telah melakukan
kesalahan itu melainkan jika, dengan mengambil kira
jenis fungsinya atas sifat itu dan segala hal keadaan,
dia membuktikan—

(i) bahawa kesalahan itu telah dilakukan tanpa

pengetahuan, persetujuan atau pembiarannya;
dan

(ii) bahawa dia telah mengambil segala langkah yang

munasabah dan telah menjalankan segala usaha
yang wajar untuk mencegah pelakuan kesalahan
itu.


-----

_Perkongsian Terhad dan Perkongsian_

_Liabiliti Terhad Labuan_


67


**Dokumen hendaklah difailkan melalui syarikat amanah**
**Labuan**

**76.** (1) Tiap-tiap dokumen yang dikehendaki atau dibenarkan
supaya difailkan dengan Lembaga di bawah Akta ini hendaklah
difailkan melalui suatu syarikat amanah Labuan.

(2) Tiap-tiap permohonan kepada Lembaga bagi apa-apa
perakuan atau apa-apa cabutan atau salinan apa-apa perakuan
yang dikeluarkan di bawah Akta ini atau apa-apa dokumen yang
difailkan dengan Lembaga hendaklah dibuat melalui syarikat
amanah Labuan.

(3) Subseksyen (2) tidak terpakai jika sesuatu permohonan
dibuat oleh mana-mana pekongsi sesuatu perkongsian terhad
Labuan atau perkongsian liabiliti terhad Labuan berkenaan dengan
perkongsian terhad Labuan atau perkongsian liabiliti terhad Labuan
itu, mengikut mana-mana yang berkenaan, dan dokumen, perakuan,
cabutan atau salinan itu adalah bagi kegunaan peribadinya.

(4) Jika apa-apa dokumen dikehendaki supaya difailkan atau
didaftarkan dengan Lembaga melalui syarikat amanah Labuan, syarikat
amanah Labuan itu hendaklah, tanpa menjejaskan kewajipannya
yang terkandung dalam Akta Perkhidmatan Kewangan dan Sekuriti
Labuan 200... [Akta ....], memastikan kesahan, kebenaran dan
keaslian dokumen itu.

**Penalti am**

**77.** Mana-mana orang yang melakukan suatu kesalahan di bawah
Akta ini atau mana-mana peraturan-peraturan yang dibuat di
bawah Akta ini yang baginya tiada penalti diperuntukkan dengan
nyata boleh, apabila disabitkan, didenda tidak melebihi lima ribu
ringgit.

**Kuasa untuk mengenakan penalti pentadbiran**

**78.** (1) Lembaga boleh mengenakan penalti pentadbiran ke atas
mana-mana orang yang tidak mematuhi mana-mana peruntukan
Akta ini.


-----

68 _Rang Undang-Undang_

(2) Lembaga hendaklah, sebelum membuat keputusan untuk
mengenakan suatu penalti pentadbiran ke atas seseorang,
menyampaikan kepadanya suatu notis bertulis meminta dia
memberikan tunjuk sebab mengapa penalti pentadbiran itu tidak
sepatutnya dikenakan ke atasnya.

(3) Jika suatu penjelasan yang memuaskan tidak diterima
dalam tempoh yang ditetapkan dalam notis bertulis itu, Lembaga
boleh mengenakan suatu penalti pentadbiran yang amaunnya tidak
melebihi lima ratus ringgit bagi setiap hari ketidakpatuhan dan
amaun itu tidak boleh secara keseluruhan melebihi jumlah sepuluh
ribu ringgit.

(4) Jika seseorang tidak membayar suatu penalti pentadbiran yang
dikenakan oleh Lembaga di bawah subseksyen (3), penalti yang
dikenakan oleh Lembaga itu boleh dibawa guaman terhadapnya
dan boleh didapatkan sebagai suatu hutang yang kena dibayar
kepada Lembaga.

**Pengkompaunan kesalahan**

**79.** (1) Lembaga boleh, dengan keizinan bertulis Pendakwa Raya,
mengkompaunkan apa-apa kesalahan yang dilakukan oleh manamana orang di bawah Akta ini dengan membuat suatu tawaran
bertulis kepada orang itu untuk mengkompaunkan kesalahan itu
dengan membayar kepada Lembaga, dalam masa yang dinyatakan
dalam tawaran itu, suatu amaun yang tidak melebihi lima puluh
peratus daripada amaun denda maksimum bagi kesalahan itu.

(2) Sesuatu tawaran di bawah subseksyen (1) boleh dibuat pada
bila-bila masa selepas kesalahan itu dilakukan, tetapi sebelum
apa-apa pendakwaan baginya telah dimulakan, dan jika amaun
yang dinyatakan dalam tawaran itu tidak dibayar dalam masa yang
dinyatakan dalam tawaran itu atau dalam apa-apa tempoh lanjutan
yang diberikan oleh Lembaga, pendakwaan bagi kesalahan itu
boleh dimulakan pada bila-bila masa selepas itu terhadap orang
yang kepadanya tawaran itu dibuat.

(3) Jika sesuatu kesalahan telah dikompaun di bawah
subseksyen (1), tiada pendakwaan boleh dimulakan selepas itu
berkenaan dengan kesalahan itu terhadap orang yang kepadanya
tawaran mengkompaun kesalahan itu dibuat.


-----

_Perkongsian Terhad dan Perkongsian_

_Liabiliti Terhad Labuan_


69


(4) Apa-apa wang yang diterima oleh Lembaga di bawah
seksyen ini hendaklah dibayar ke dalam dan menjadi sebahagian
daripada kumpulan wang yang ditubuhkan di bawah seksyen 29
Akta Lembaga Perkhidmatan Kewangan Labuan 1996.

**Pemotongan**

**80.** (1) Walau apa pun apa-apa peruntukan dalam Akta ini, jika
Lembaga berpuas hati bahawa sesuatu perkongsian terhad Labuan
atau perkongsian liabiliti terhad Labuan—

_(a)_ tidak membayar apa-apa fi yang ditetapkan di bawah Akta

ini; atau

_(b)_ telah melanggar mana-mana peruntukan Akta ini,

Lembaga boleh menyampaikan suatu notis kepada perkongsian
terhad Labuan atau perkongsian liabiliti terhad Labuan itu yang
memberitahunya bahawa namanya akan dipotong daripada daftar,
melainkan jika perkongsian terhad Labuan atau perkongsian liabiliti
terhad Labuan itu mengambil apa-apa langkah atau tindakan untuk
meremedi kemungkiran yang dinyatakan dalam notis itu dalam
masa tiga puluh hari bermula dari tarikh notis atau apa-apa tempoh
yang lebih lama yang dilanjutkan oleh Lembaga.

(2) Sekiranya Lembaga—

_(a)_ menerima daripada perkongsian terhad Labuan atau

perkongsian liabiliti terhad Labuan, suatu notis yang
menyatakan bahawa ada kemungkinan ia tidak akan
dapat meremedi kemungkiran yang dinyatakan dalam
notis di bawah subseksyen (1); atau

_(b)_ tidak menerima apa-apa jawapan daripada perkongsian

terhad Labuan atau perkongsian liabiliti terhad Labuan
kepada notis di bawah subseksyen (1),

Lembaga boleh dalam masa tiga puluh hari bermula dari tarikh
habis tempoh yang disebut dalam notis atau selepas itu, memotong
nama perkongsian terhad Labuan atau perkongsian liabiliti terhad
Labuan itu daripada daftar melainkan jika perkongsian terhad
Labuan atau perkongsian liabiliti terhad Labuan itu memuaskan
hati Lembaga bahawa nama itu tidak patut dipotong.


-----

70 _Rang Undang-Undang_

(3) Sesuatu perkongsian terhad Labuan atau perkongsian liabiliti
terhad Labuan yang telah dipotong daripada daftar di bawah
seksyen ini masih lagi bertanggungan bagi semua tuntutan, hutang,
liabiliti dan obligasinya, dan pemotongan itu tidak menjejaskan
liabiliti mana-mana pekongsinya.

**Kemasukan semula dalam daftar**

**81.** Jika nama sesuatu perkongsian terhad Labuan atau perkongsian
liabiliti terhad Labuan telah dipotong daripada daftar di bawah
subseksyen 80(2), perkongsian terhad Labuan atau perkongsian
liabiliti terhad Labuan, atau pekongsi atau pelikuidasinya boleh,
dalam masa tiga tahun sebaik selepas tarikh pemotongan itu,
memohon kepada Lembaga supaya nama perkongsian terhad
Labuan atau perkongsian liabiliti terhad Labuan itu dimasukkan
semula dalam daftar, dan apabila dibayar kepada Lembaga fi
kemasukan semula yang ditetapkan dan segala fi yang ditetapkan
lain yang kena dibayar, Lembaga boleh memasukkan semula
nama perkongsian terhad Labuan atau perkongsian liabiliti terhad
Labuan itu dalam daftar.

(2) Apabila nama perkongsian terhad Labuan atau perkongsian
liabiliti terhad Labuan itu dimasukkan semula dalam daftar, nama
perkongsian terhad Labuan atau perkongsian liabiliti terhad Labuan
itu hendaklah disifatkan tidak pernah dipotong daripada daftar.

**Kesan pemotongan**

**82.** (1) Jika nama sesuatu perkongsian terhad Labuan atau
perkongsian liabiliti terhad Labuan telah dipotong daripada daftar,
perkongsian terhad Labuan atau perkongsian liabiliti terhad Labuan,
dan pekongsi, pelikuidasi dan penerimanya, tidak boleh—

_(a)_ memulakan atau membela apa-apa prosiding undang-undang,

atau menjalankan apa-apa perniagaan atau dengan apaapa cara menguruskan harta perkongsian terhad Labuan
atau perkongsian liabiliti terhad Labuan;

_(b)_ membela apa-apa prosiding undang-undang, membuat

apa-apa tuntutan atau menuntut apa-apa hak bagi, atau
atas nama perkongsian terhad Labuan atau perkongsian
liabiliti terhad Labuan; atau


-----

_Perkongsian Terhad dan Perkongsian_

_Liabiliti Terhad Labuan_


71


_(c)_ bertindak dengan apa-apa cara berkenaan dengan hal-ehwal

perkongsian terhad Labuan atau perkongsian liabiliti
terhad Labuan.

(2) Walau apa pun subseksyen (1), jika nama sesuatu
perkongsian terhad Labuan atau perkongsian liabiliti terhad Labuan
telah dipotong daripada daftar, perkongsian terhad Labuan atau
perkongsian liabiliti terhad Labuan itu, atau pekongsi, pelikuidasi
atau penerimanya, boleh—

_(a)_ memohon kepada Lembaga supaya perkongsian terhad

Labuan atau perkongsian liabiliti terhad Labuan itu
didaftarkan semula;

_(b)_ meneruskan pembelaan prosiding undang-undang yang

telah dimulakan terhadap perkongsian terhad Labuan
atau perkongsian liabiliti terhad Labuan itu sebelum
tarikh pemotongan itu; dan

_(c)_ terus menjalankan prosiding undang-undang yang telah

dimulakan bagi pihak perkongsian terhad Labuan atau
perkongsian liabiliti terhad Labuan itu sebelum tarikh
pemotongan itu.

(3) Hakikat bahawa nama sesuatu perkongsian terhad Labuan
atau perkongsian liabiliti terhad Labuan telah dipotong daripada
daftar tidak boleh ditafsirkan sebagai menghalang—

_(a)_ perkongsian terhad Labuan atau perkongsian liabiliti

terhad Labuan itu daripada bertanggungan bagi apa-apa
liabilitinya;

_(b)_ mana-mana orang daripada membuat tuntutan terhadap

perkongsian terhad Labuan atau perkongsian liabiliti
terhad Labuan itu, dan meneruskan tuntutan itu sehingga
penghakiman atau pelaksanaan; atau

_(c)_ mahkamah daripada memberikan apa-apa perintah yang

diperuntukkan di bawah Akta ini.

**Kerahsiaan**

**83.** (1) Tiada seorang pun yang dengan apa-apa cara mempunyai
akses kepada apa-apa rekod, buku, daftar, surat-menyurat, dokumen,
bahan atau maklumat, yang berhubungan dengan perniagaan dan


-----

72 _Rang Undang-Undang_

hal-ehwal sesuatu perkongsian terhad Labuan atau perkongsian
liabiliti terhad Labuan, mengikut mana-mana yang berkenaan,
boleh memberikan, membuka, mendedahkan, menyiarkan atau
selainnya menzahirkan kepada mana-mana orang rekod, buku,
daftar, surat-menyurat, dokumen, bahan atau maklumat itu.

(2) Semua prosiding, selain prosiding jenayah, yang berhubungan
dengan sesuatu perkongsian terhad Labuan atau perkongsian
liabiliti terhad Labuan hendaklah dimulakan dalam mana-mana
Mahkamah Tinggi, sama ada di bawah peruntukan Akta ini atau
bagi menentukan hak dan obligasi pekongsi.

(3) Prosiding dalam subseksyen (2) dan apa-apa rayuan daripada
prosiding itu, hendaklah, melainkan jika diperintahkan selainnya
oleh Mahkamah Tinggi, didengar secara tertutup dan tiada butirbutir prosiding itu boleh disiarkan oleh mana-mana orang tanpa
kebenaran Mahkamah Tinggi.

(4) Peruntukan subseksyen (1) tidak terpakai—

_(a)_ jika penzahiran dikehendaki—

(i) menurut suatu perintah mana-mana mahkamah dalam

mana-mana prosiding;

(ii) bagi maksud pelaksanaan fungsi penyeliaan Lembaga

yang diperuntukkan di bawah Akta Lembaga
Perkhidmatan Kewangan Labuan 1996; atau

(iii) bagi maksud seksyen 22 Akta Cukai Aktiviti

Perniagaan Labuan 1990; atau

_(b) jika terdapat kebenaran daripada semua pekongsi_

perkongsian terhad Labuan atau perkongsian liabiliti
terhad Labuan.

(5) Jika perintah yang disebut dalam subperenggan (4)(a)(i)
telah diperoleh melalui suatu permohonan _ex-parte, pekongsi_
terhad atau pekongsi perkongsian terhad Labuan atau perkongsian
liabiliti terhad Labuan, mengikut mana-mana yang berkenaan,
boleh memberitahu orang yang terjejas dengan perintah itu dan
apabila pemberitahuan itu diterima, orang yang terjejas itu boleh
memfailkan permohonan yang perlu kepada mahkamah untuk
mencabar perintah itu atau selainnya mematuhi perintah itu dengan
sewajarnya.


-----

_Perkongsian Terhad dan Perkongsian_

_Liabiliti Terhad Labuan_


73


(6) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi satu juta ringgit atau dipenjarakan selama tempoh tidak
melebihi tiga tahun atau kedua-duanya.

(7) Tiada apa-apa jua dalam seksyen ini boleh menghalang
mana-mana mahkamah daripada menjalankan budi bicaranya
untuk menghendaki mana-mana orang untuk mengemukakan apaapa dokumen atau untuk memberikan apa-apa keterangan dalam
mana-mana prosiding di hadapan mahkamah yang berkaitan dengan
prosiding itu.

**Hak untuk mendapatkan maklumat**

**84.** (1) Walau apa pun apa-apa peruntukan Akta ini, Lembaga
boleh—

_(a) bagi maksud memuaskan hatinya bahawa peruntukan Akta_

ini dipatuhi dan bahawa perkongsian terhad Labuan
atau perkongsian liabiliti terhad Labuan itu, mengikut
mana-mana yang berkenaan, berada dalam kedudukan
kewangan yang kukuh—

(i) mempunyai akses kepada dan memeriksa buku,

rekod, baucer, dokumen, wang tunai dan sekuriti
bagi sesuatu perkongsian terhad Labuan atau
perkongsian liabiliti terhad Labuan; dan

(ii) menghendaki mana-mana pekongsi, pegawai atau

pekerja sesuatu perkongsian terhad Labuan
atau perkongsian liabiliti terhad Labuan untuk
mengemukakan apa-apa maklumat, statistik, penyata
atau dokumen; dan

_(b)_ menghendaki, pada bila-bila masa, sesuatu perkongsian

terhad Labuan atau perkongsian liabiliti terhad Labuan
atau mana-mana pekongsinya untuk mengemukakan
apa-apa maklumat, statistik, penyata atau dokumen yang
berhubungan dengan perkongsian itu kepada Lembaga
pada masa dan tempat yang dinyatakan oleh Lembaga.

(2) Jika mana-mana orang dikehendaki di bawah subperenggan
(1)(a)(ii) atau perenggan (1)(b) untuk memberikan apa-apa
maklumat, statistik, penyata atau dokumen kepada Lembaga, orang


-----

74 _Rang Undang-Undang_

itu hendaklah mengemukakan maklumat, statistik, penyata atau
dokumen itu kepada Lembaga dalam bentuk dan cara dan dalam
tempoh yang dinyatakan oleh Lembaga dalam permintaan itu.

(3) Mana-mana orang yang tidak mematuhi subseksyen (2)
melakukan suatu kesalahan dan boleh, apabila disabitkan, didenda
tidak melebihi satu juta ringgit atau dipenjarakan selama tempoh
tidak melebihi tiga tahun atau kedua-duanya.

(4) Jika mana-mana orang dikehendaki untuk memberikan kepada
Lembaga apa-apa maklumat, statistik, penyata atau dokumen di
bawah subperenggan (1)(a)(ii) atau perenggan (1)(b), orang itu tidak
boleh mengemukakan apa-apa maklumat, statistik, penyata atau
dokumen sebagai benar dan tepat yang baginya dia mengetahui,
atau mempunyai alasan untuk mempercayai, adalah palsu, tidak
tepat atau mengelirukan.

(5) Mana-mana orang yang tidak mematuhi subseksyen (4)
melakukan suatu kesalahan dan boleh, apabila disabitkan, didenda
tidak melebihi satu juta ringgit atau dipenjarakan selama tempoh
tidak melebihi tiga tahun atau kedua-duanya.

(6) Mana-mana pekongsi, pegawai atau pekerja sesuatu
perkongsian terhad Labuan atau perkongsian liabiliti terhad
Labuan, mengikut mana-mana yang berkenaan, yang menghalang
atau menggalang Lembaga atau mana-mana orang yang diberi
kuasa semasa menjalankan mana-mana kuasa yang disebut dalam
subseksyen (1) melakukan suatu kesalahan dan boleh, apabila
disabitkan, didenda tidak melebihi sepuluh ribu ringgit.

(7) Penzahiran oleh seseorang tentang apa-apa maklumat kepada
Lembaga sebagaimana yang dikehendaki oleh Lembaga di bawah
subseksyen (1) tidak menjadi suatu kesalahan di bawah Akta
ini.

**Pemakaian Akta Lembaga Perkhidmatan Kewangan Labuan**
**1996**

**85.** Sekiranya terdapat apa-apa ketidakselarasan antara manamana peruntukan Akta ini dengan peruntukan Akta Lembaga
Perkhidmatan Kewangan Labuan 1996, Akta yang kemudian
disebut itu hendaklah mengatasi.


-----

_Perkongsian Terhad dan Perkongsian_

_Liabiliti Terhad Labuan_

**Pemakaian undang-undang perkongsian**


75


**86.** (1) Rukun ekuiti dan _common law yang terpakai bagi_
perkongsian—

_(a) hendaklah terus terpakai bagi sesuatu perkongsian terhad_

Labuan, kecuali setakat yang tidak selaras dengan
peruntukan nyata Akta ini; dan

_(b)_ tidak terpakai bagi sesuatu perkongsian liabiliti terhad

Labuan.

(2) Peruntukan Akta Perkongsian 1961 [Akta 135] tidak terpakai
bagi sesuatu perkongsian terhad Labuan dan perkongsian liabiliti
terhad Labuan yang ditubuhkan atau didaftarkan di bawah Akta
ini.

**Tatacara jika tidak dinyatakan**

**87.** Jika apa-apa perbuatan atau langkah dikehendaki atau
dibenarkan untuk dilakukan atau diambil di bawah Akta ini dan
tiada bentuk ditetapkan atau tatacara dinyatakan sama ada dalam
Akta ini atau peraturan-peraturan yang dibuat di bawah Akta ini,
permohonan boleh dibuat kepada Lembaga bagi mendapatkan
arahan tentang cara yang baginya perbuatan atau langkah itu
boleh dilakukan atau diambil, dan apa-apa perbuatan atau langkah
yang dilakukan atau diambil mengikut arahan Lembaga hendaklah
menjadi pelaksanaan yang sah bagi perbuatan atau langkah itu.

**Kuasa untuk mengecualikan**

**88.** Menteri boleh, atas syor Lembaga, mengecualikan sesuatu
perkongsian terhad Labuan atau perkongsian liabiliti terhad
Labuan atau seseorang atau golongan orang atau kelas perkongsian
terhad Labuan atau perkongsian liabiliti terhad Labuan daripada
mana-mana peruntukan Akta ini dan boleh, dalam memberikan
pengecualian itu, mengenakan apa-apa terma dan syarat yang
difikirkan sesuai oleh Menteri.


-----

76 _Rang Undang-Undang_

**Peraturan-peraturan**

**89.** (1) Menteri boleh, atas syor Lembaga, membuat peraturanperaturan untuk menetapkan semua perkara dan benda yang
dikehendaki atau diberi kuasa oleh Akta ini untuk ditetapkan
atau diperuntukkan, atau yang perlu atau suai manfaat untuk
ditetapkan atau diperuntukkan, bagi menjalankan, atau melaksanakan
sepenuhnya, peruntukan Akta ini.

(2) Peraturan-peraturan yang dibuat di bawah Akta ini boleh
memperuntukkan bagi apa-apa perbuatan atau peninggalan yang
melanggar peraturan-peraturan itu menjadi suatu kesalahan dan
boleh memperuntukkan penalti suatu denda tidak melebihi dua
puluh lima ribu ringgit atau pemenjaraan selama tempoh tidak
melebihi tiga tahun atau kedua-duanya.

**Perlindungan terhadap guaman dan prosiding undang-**
**undang**

**90.** Tiada tindakan boleh diambil atau dibawa, dimulakan atau
dikekalkan dalam mana-mana mahkamah terhadap—

_(a)_ Lembaga, mana-mana pegawai diberi kuasa, ejen atau

pekhidmat Lembaga; dan

_(b)_ mana-mana orang lain bagi atau kerana atau berkenaan

dengan mana-mana perbuatan yang dilakukan atau berupa
sebagai dilakukan oleh orang itu di bawah perintah,
arahan atau petunjuk Lembaga atau mana-mana pegawai
diberi kuasa, ejen atau pekhidmat Lembaga,

jika perbuatan itu dilakukan dengan suci hati dan dengan
kepercayaan yang munasabah bahawa ia adalah perlu bagi
tujuan yang dimaksudkan yang hendak dicapai olehnya dan bagi
melaksanakan peruntukan Akta ini.

**Pemansuhan dan kecualian**

**91.** (1) Bagi maksud seksyen ini, “tarikh kuat kuasa” hendaklah
membawa erti tarikh yang ditetapkan oleh Menteri dalam
seksyen 1.


-----

_Perkongsian Terhad dan Perkongsian_

_Liabiliti Terhad Labuan_


77


(2) Akta Perkongsian Terhad Luar Pesisir Labuan 1997

[Akta 565] dimansuhkan dari tarikh kuat kuasa.

(3) Walau apa pun subseksyen (2)—

_(a) semua peraturan-peraturan, perintah, pemberitahuan,_

pengecualian dan perundangan subsidiari lain, kelulusan,
arahan, keputusan dan perbuatan eksekutif lain, walau
apa jua dinamakan, yang dibuat, diberikan atau dilakukan
di bawah atau mengikut, atau menurut Akta Perkongsian
Terhad Luar Pesisir Labuan 1997 hendaklah disifatkan
sebagai telah dibuat, diberikan, atau dilakukan, di bawah
atau mengikut, peruntukan yang bersamaan dengan
Akta ini, dan hendaklah terus berkuat kuasa dengan
sepenuhnya dan seberkesannya berhubung dengan orang
yang kepadanya mereka terpakai sehingga dipinda,
dimansuhkan, ditamatkan, dibatalkan atau digantikan di
bawah, mengikut atau menurut kuasa, peruntukan yang
bersamaan dengan Akta ini;

_(b) tiap-tiap arahan, notis, garis panduan atau pekeliling yang_

dikeluarkan oleh Lembaga atau Menteri di bawah Akta
Perkongsian Terhad Luar Pesisir Labuan 1997 sebelum
tarikh kuat kuasa dan berkuat kuasa sebaik sebelum
tarikh kuat kuasa, hendaklah disifatkan sebagai telah
dikeluarkan dengan sah di bawah Akta ini di bawah
peruntukan tertentu Akta ini yang bersamaan dengan
perkara yang diperkatakan dalam arahan, notis, garis
panduan atau pekeliling itu dan hendaklah terus berkuat
kuasa dengan sepenuhnya dan seberkesannya sehingga
ia dipinda, dimansuhkan, ditamatkan, dibatalkan atau
digantikan di bawah Akta ini;

_(c)_ sesuatu permohonan bagi kelulusan atau keizinan, atau

bagi apa-apa maksud lain walau apa pun jua, atau suatu
rayuan yang berhubungan dengan permohonan itu, yang
dibuat oleh seseorang kepada Menteri atau kepada
Lembaga di bawah Akta Perkongsian Terhad Luar Pesisir
Labuan 1997 sebelum tarikh kuat kuasa, dan belum
selesai sebaik sebelum tarikh kuat kuasa, hendaklah,
jika ada peruntukan yang bersamaan dalam Akta ni,
diuruskan seolah-olah ia dibuat di bawah peruntukan itu
dan, jika tiada peruntukan yang bersamaan dalam Akta
ini, permohonan atau rayuan itu hendaklah luput pada
tarikh kuat kuasa; dan


-----

78 _Rang Undang-Undang_

_(d)_ semua transaksi atau urusan yang disempurnakan atau

dimasuki dengan sah, dan semua perniagaan yang dibuat
dengan sah, di bawah atau mengikut Akta Perkongsian
Terhad Luar Pesisir Labuan 1997 oleh seseorang yang
diluluskan atau didaftarkan di bawah Akta Perkongsian
Terhad Luar Pesisir Labuan 1997, dengan mana-mana orang
lain, hendaklah disifatkan sebagai telah disempurnakan,
dimasuki, atau dilakukan, menurut undang-undang dan
dengan sah, di bawah dan mengikut Akta ini, dan dengan
itu, apa-apa hak atau liabiliti di bawah transaksi dan
urusan itu, sebaik sebelum tarikh kuat kuasa, hendaklah
disifatkan sebagai berterusan di sisi undang-undang dan
sah di bawah Akta ini.

HURAIAN

Rang Undang-Undang ini bertujuan untuk mengadakan peruntukan bagi
penubuhan, pengawalseliaan dan pembubaran perkongsian terhad Labuan
dan perkongsian liabiliti terhad Labuan dan bagi perkara yang berkaitan atau
bersampingan dengannya.

Bahagian I

2. Bahagian I Rang Undang-Undang mengandungi peruntukan permulaan.

3. _Fasal 1 mengandungi tajuk ringkas dan bertujuan untuk membenarkan_
Menteri menetapkan tarikh permulaan kuat kuasa Akta yang dicadangkan.

4. _Fasal 2_ mentakrifkan perkataan dan ungkapan tertentu yang digunakan
dalam Akta yang dicadangkan.

Bahagian II

5. _Fasal 3_ bertujuan untuk mengadakan peruntukan bahawa Akta yang
dicadangkan akan ditadbir oleh Lembaga.

Bahagian III

6. Bahagian III Rang Undang-Undang mengandungi peruntukan mengenai
penubuhan, pengurusan dan pembubaran sesuatu perkongsian terhad Labuan.


-----

_Perkongsian Terhad dan Perkongsian_

_Liabiliti Terhad Labuan_


79


7. _Fasal 4 bertujuan untuk mengadakan peruntukan bagi penubuhan perkongsian_
terhad Labuan bagi apa-apa maksud yang sah dan bilangan minimum pekongsi
am dan terhad.

8. _Fasal 5 bertujuan untuk mengadakan peruntukan bagi tatacara yang_
terperinci mengenai pendaftaran sesuatu perkongsian terhad Labuan.

9. _Fasal 6_ bertujuan untuk menghendaki pekongsi am sesuatu perkongsian
terhad Labuan supaya mendaftarkan apa-apa pindaan yang dibuat kepada
perjanjian perkongsian dengan Lembaga.

10. _Fasal 7_ dan 8 bertujuan untuk mengadakan peruntukan bagi kehendak

yang berhubungan dengan nama sesuatu perkongsian terhad Labuan dan
pertukaran pada nama itu.

11. _Fasal 9 bertujuan untuk menghendaki sesuatu perkongsian terhad Labuan_

menyenggara suatu pejabat berdaftar di Labuan yang hendaklah merupakan
pejabat berdaftar suatu syarikat amanah Labuan dan menyenaraikan dokumen
yang akan disenggarakan di pejabat berdaftar itu.

12. _Fasal 10_ menyatakan jenis sumbangan oleh seseorang pekongsi terhad.

13. _Fasal 11 memperkatakan hak dan obligasi pekongsi am dalam penjalanan_

urusan sesuatu perkongsian terhad Labuan.

14. _Fasal 12_ berhubungan dengan penguatkuasaan penghakiman terhadap

harta sesuatu perkongsian terhad Labuan yang timbul daripada tindakan guaman
oleh pemiutang seseorang pekongsi.

15. _Fasal 13_ bertujuan untuk mengadakan peruntukan bagi hak seseorang

pekongsi terhad dan sekatan ke atas pembubaran sesuatu perkongsian terhad
Labuan oleh pekongsi terhad.

16. _Fasal 14_ bertujuan untuk mengawal selia cara pembahagian keuntungan

kepada seseorang pekongsi terhad.

17. _Fasal 15_ bertujuan untuk memberi pekongsi terhad kuasa untuk

meminjamkan wang kepada, meminjam wang daripada dan membuat transaksi
dengan pekongsi am sesuatu perkongsian terhad Labuan dan memperuntukkan
peringkat pekongsi terhad atas sifatnya sebagai seorang pemiutang yang timbul
daripada tuntutan terhadap aset perkongsian terhad Labuan.

18. _Fasal 16_ bertujuan untuk mengadakan peruntukan bagi hak pekongsi

terhad sesama mereka berkenaan dengan pemulangan sumbangan dan keuntungan
mereka.

19. _Fasal 17_ bertujuan untuk mengadakan peruntukan bagi pemulangan

sumbangan pekongsi terhad apabila sesuatu perkongsian terhad Labuan
dibubarkan dan hal keadaan yang memerlukan pembayaran balik apa-apa
sumbangan yang telah dibayar kepada pekongsi terhad itu.


-----

80 _Rang Undang-Undang_

20. _Fasal 18 bertujuan untuk mengadakan peruntukan bagi liabiliti seseorang_

pekongsi terhad berkenaan dengan perkongsian terhad Labuan dalam hal keadaan
jika terdapat perbezaan antara nilai wang atau harta lain yang disumbangkan
oleh pekongsi itu kepada perkongsian terhad Labuan itu atau nilai statutori
dengan nilai wang atau harta lain yang akan disumbangkan oleh pekongsi
itu.

21. _Fasal 19 bertujuan untuk mengadakan peruntukan bagi liabiliti seseorang_

pekongsi terhad kepada pemiutang sesuatu perkongsian terhad Labuan jika
pekongsi terhad itu melibatkan diri dalam pengurusan perkongsian terhad Labuan
itu dan hal keadaan apabila pekongsi terhad itu tidak disifatkan melibatkan
diri dalam pengurusan perkongsian terhad Labuan itu.

22. _Fasal 20 bertujuan untuk mengadakan peruntukan bagi hal keadaan yang_

pekongsi terhad atau pekongsi am tambahan boleh diterima masuk dalam
sesuatu perkongsian terhad Labuan.

23. _Fasal 21 memperkatakan penyerahhakan sesuatu kepentingan pekongsi terhad_

dalam perkongsian terhad Labuan secara keseluruhan atau sebahagiannya.

24. _Fasal 22_ bertujuan untuk mengadakan peruntukan bahawa prosiding

undang-undang oleh atau terhadap sesuatu perkongsian terhad Labuan boleh
dimulakan oleh atau terhadap pekongsi am sahaja. Fasal 22 juga memperuntukkan
penyampaian dokumen ke atas perkongsian terhad Labuan.

25. _Fasal 23 bertujuan untuk memberi pekongsi am kuasa untuk menyempurnakan_

sesuatu dokumen untuk dan bagi pihak perkongsian terhad Labuan.

26. _Fasal 24_ bertujuan untuk menghendaki pekongsi am memfailkan suatu

notis pembubaran perkongsian terhad Labuan dengan Lembaga.

27. _Fasal 25,_ _26_ dan 27 adalah mengenai tatacara bagi penggulungan

perkongsian terhad Labuan.

_Fasal 25 bertujuan untuk memberi pekongsi am sesuatu perkongsian_

terhad Labuan kuasa untuk menggulung perkongsian itu sekiranya berlaku
pembubaran.

_Fasal 26_ bertujuan untuk mengadakan peruntukan bagi hal keadaan yang

boleh menyebabkan pembubaran serta-merta sesuatu perkongsian terhad
Labuan.

_Fasal 27_ bertujuan untuk memberi mahkamah kuasa untuk memerintahkan

pembubaran sesuatu perkongsian terhad Labuan dan untuk memperuntukkan
penyampaian perintah itu kepada Lembaga.

28. _Fasal 28 bertujuan untuk mengadakan peruntukan bagi peringkat seorang_

pemiutang dalam hubungannya dengan seorang pekongsi dalam menyelesaikan
akaun perkongsian terhad Labuan sekiranya berlaku pembubaran.


-----

_Perkongsian Terhad dan Perkongsian_

_Liabiliti Terhad Labuan_

Bahagian IV


81


29. Bahagian IV Rang Undang-Undang mengandungi peruntukan bagi

penubuhan, pengurusan dan pembubaran sesuatu perkongsian liabiliti terhad
Labuan, penukaran kepada perkongsian liabiliti terhad Labuan dan perkongsian
liabiliti terhad yang diiktiraf.

30. _Fasal 29_ bertujuan untuk mengadakan peruntukan bagi penubuhan

perkongsian liabiliti terhad Labuan bagi apa-apa maksud yang sah dan bilangan
minimum pekongsi.

31. _Fasal 30_ bertujuan untuk mengadakan peruntukan bagi tatacara yang

terperinci mengenai pendaftaran sesuatu perkongsian liabiliti terhad Labuan.

32. _Fasal 31_ bertujuan untuk menghendaki pekongsi ditetapkan sesuatu

perkongsian liabiliti terhad Labuan supaya mendaftarkan apa-apa perubahan
yang dibuat pada butir-butir yang didaftarkan dengan Lembaga.

33. _Fasal 32 dan 33 bertujuan untuk mengadakan peruntukan bagi kehendak_

yang berhubungan dengan nama sesuatu perkongsian liabiliti terhad Labuan
dan perubahan pada nama itu.

34. _Fasal 34 dan 35 bertujuan untuk mengadakan peruntukan bagi penukaran_

sesuatu perkongsian terhad Labuan atau syarikat Labuan, mengikut mana-mana
yang berkenaan, kepada perkongsian liabiliti terhad Labuan apabila kehendakkehendak yang tertentu dipenuhi.

35. _Fasal 36_ bertujuan untuk menghendaki perkongsian terhad Labuan atau

syarikat Labuan supaya memfailkan penyata dan maklumat tertentu dengan
Lembaga bagi tujuan penukaran kepada perkongsian liabiliti terhad Labuan.

36. _Fasal 37_ bertujuan untuk memberi Lembaga kuasa untuk mendaftarkan

penukaran sesuatu perkongsian terhad Labuan atau syarikat Labuan, mengikut
mana-mana yang berkenaan, kepada perkongsian liabiliti terhad Labuan, atau
untuk menolak pendaftaran penukaran itu jika Lembaga tidak berpuas hati
dengan maklumat yang diberikan.

37. _Fasal 38 memperuntukkan kesan pendaftaran penukaran perkongsian terhad_

Labuan atau syarikat Labuan kepada perkongsian liabiliti terhad Labuan.

38. _Fasal 39, 40, 41, 42, 43, 44 dan 47 memperkatakan peruntukan peralihan_

mengenai penukaran sesuatu perkongsian terhad Labuan atau syarikat Labuan
kepada perkongsian liabiliti terhad Labuan.

39. _Fasal 45_ bertujuan untuk mengadakan peruntukan bahawa _fasal 38_

hingga _44_ tidak terpakai bagi apa-apa kelulusan, permit atau lesen yang
dikeluarkan di bawah mana-mana undang-undang bertulis kepada sesuatu
perkongsian terhad Labuan atau syarikat Labuan yang berkuat kuasa sebaik
sebelum tarikh pendaftaran perkongsian liabiliti terhad Labuan itu.


-----

82 _Rang Undang-Undang_

40. _Fasal 46_ bertujuan untuk mengadakan peruntukan bahawa tiap-tiap

pekongsi sesuatu perkongsian terhad Labuan yang telah bertukar kepada
perkongsian liabiliti terhad Labuan hendaklah terus bertanggungan sendiri bagi
liabiliti dan obligasi perkongsian terhad Labuan itu yang dilakukan sebelum
penukaran itu.

41. _Fasal 48_ bertujuan untuk mengadakan peruntukan bagi tatacara yang

terperinci mengenai pendaftaran sesuatu perkongsian liabiliti terhad asing
sebelum mempunyai tempat perniagaan di Labuan atau menjalankan perniagaan
di Labuan sebagai perkongsian liabiliti terhad yang diiktiraf di bawah Akta
yang dicadangkan.

42. _Fasal 49 bertujuan untuk mengadakan peruntukan bagi kehendak-kehendak_

yang berhubungan dengan nama sesuatu perkongsian liabiliti terhad yang
diiktiraf dan perubahan pada nama itu.

43. _Fasal 50_ bertujuan untuk menghendaki sesuatu perkongsian liabiliti

terhad yang diiktiraf untuk menyenggara suatu pejabat berdaftar di Labuan
yang hendaklah merupakan pejabat utama suatu syarikat amanah Labuan.

44. _Fasal 51 bertujuan untuk menghendaki sesuatu perkongsian liabiliti terhad_

yang diiktiraf memberitahu Lembaga mengenai apa-apa perubahan yang dibuat
atau berlaku dalam mana-mana butir yang didaftarkan.

45. _Fasal 52_ bertujuan untuk mengadakan peruntukan bagi penyampaian

dokumen ke atas perkongsian liabiliti terhad yang diiktiraf.

46. _Fasal 53_ bertujuan untuk menghendaki sesuatu perkongsian liabiliti

terhad yang diiktiraf yang terhenti mempunyai tempat perniagaan atau terhenti
menjalankan perniagaan di Labuan memberitahu Lembaga tentang hakikat itu
dan untuk memberi Lembaga kuasa untuk mengeluarkan nama perkongsian
liabiliti terhad yang diiktiraf itu daripada daftar.

47. _Fasal 54_ memperkatakan tatacara terperinci bagi pelikuidasian atau

pembubaran sesuatu perkongsian liabiliti terhad yang diiktiraf di tempat
pemerbadanan, penubuhan atau tempat asalnya.

48. _Fasal 55_ bertujuan untuk mengadakan peruntukan bahawa sesuatu

perkongsian liabiliti terhad Labuan yang didaftarkan di bawah Akta yang
dicadangkan ialah suatu pertubuhan perbadanan dan mempunyai keperibadian
undang-undang yang berasingan daripada pekongsinya.

49. _Fasal 56_ mengadakan peruntukan bagi liabiliti terhad pekongsi dalam

sesuatu perkongsian liabiliti terhad Labuan yang mana pekongsi tidak
bertanggungan sendiri bagi apa-apa obligasi perkongsian liabiliti terhad Labuan
yang timbul daripada kontrak, tort atau selainnya semata-mata atas alasan dia
seorang pekongsi kepada perkongsian liabiliti terhad Labuan itu. Subfasal 56(6)
memperuntukkan bahawa pekongsi atau bekas pekongsi sesuatu perkongsian
liabiliti terhad Labuan yang menerima suatu pembahagian daripada perkongsian


-----

_Perkongsian Terhad dan Perkongsian_

_Liabiliti Terhad Labuan_


83


liabiliti terhad Labuan apabila perkongsian liabiliti terhad Labuan itu tidak
solven hendaklah bertanggungan sendiri kepada perkongsian liabiliti terhad
Labuan itu bagi amaun atau nilai pembahagian itu jika ia diterima dalam
tempoh enam bulan sebelum permulaan penggulungan perkongsian liabiliti
terhad Labuan itu.

50. _Fasal 57 memperkatakan kuasa seseorang pekongsi, sebagai ejen kepada_

perkongsian liabiliti terhad Labuan, untuk mengikat perkongsian itu bagi
tindakan pekongsi itu atas sifatnya sebagai pekongsi tertakluk kepada kecualian
tertentu.

51. _Fasal 58 memperkatakan hak dan kewajipan bersama pekongsi-pekongsi_

sesuatu perkongsian liabiliti terhad Labuan, dan hak dan kewajipan bersama
perkongsian liabiliti terhad Labuan dan pekongsi-pekongsinya jika tiada apaapa perjanjian perkongsian.

52. _Fasal 59_ bertujuan untuk membenarkan pekongsi sesuatu perkongsian

liabiliti terhad Labuan untuk memasuki suatu transaksi dengan perkongsian
liabiliti terhad Labuan itu, termasuklah meminjamkan wang kepada dan
meminjam wang daripada perkongsian liabiliti terhad Labuan itu.

53. _Fasal 60 memperkatakan penyerahhakan suatu kepentingan pekongsi dalam_

pembahagian daripada perkongsian liabiliti terhad Labuan dan kesannya.

54. _Fasal 61 memperkatakan tatacara bagi penerimaan masuk dan persaraan_

pekongsi perkongsian liabiliti terhad Labuan.

55. _Fasal 62 bertujuan untuk mengadakan peruntukan bagi kesan kebankrapan_

yang mana pekongsi sesuatu perkongsian liabiliti terhad Labuan tidak akan
terhenti menjadi pekongsi disebabkan oleh kebankrapan pekongsi itu.

56. _Fasal 63 bertujuan untuk menghendaki perkongsian liabiliti terhad Labuan_

untuk menyenggara suatu pejabat berdaftar di Labuan yang merupakan pejabat
berdaftar suatu syarikat amanah Labuan dan menyenaraikan dokumen yang
disenggarakan di pejabat berdaftar itu.

57. _Fasal 64 bertujuan untuk menghendaki sekurang-kurangnya satu pekongsi_

ditetapkan dilantik bagi perkongsian liabiliti terhad Labuan.

58. _Fasal 65_ mengadakan peruntukan bahawa pekongsi ditetapkan sesuatu

perkongsian liabiliti terhad Labuan hendaklah bertanggungjawab bagi perlakuan
semua perbuatan, hal perkara dan benda yang dikehendaki dilakukan oleh
perkongsian liabiliti terhad Labuan itu dan hendaklah bertanggungan sendiri
bagi semua penalti yang dikenakan ke atas perkongsian liabiliti terhad Labuan
itu bagi apa-apa pelanggaran Bahagian IV dan V Akta yang dicadangkan.

59. _Fasal 66_ memperkatakan perakuan tahunan yang dikehendaki difailkan

setiap tahun oleh pekongsi ditetapkan sesuatu perkongsian liabiliti terhad
Labuan yang memperakui status kesolvenan perkongsian liabiliti terhad Labuan
itu. Kegagalan mematuhi kehendak ini merupakan suatu kesalahan.


-----

84 _Rang Undang-Undang_

60. _Fasal 67 dan 68 memperkatakan tatacara bagi penerimaan dan penggulungan_

sesuatu perkongsian liabiliti terhad Labuan. Dalam hal penerimaan sesuatu
perkongsian liabiliti terhad Labuan, peruntukan Bahagian VIII (setakat yang
peruntukan itu berhubungan dengan syarikat berhad menurut syer) Akta
Syarikat 1965 hendaklah terpakai. Bagi maksud penggulungan, perkongsian
liabiliti terhad Labuan boleh memilih untuk mengikut tatacara dalam Bahagian
X (setakat yang peruntukan itu berhubungan dengan syarikat berhad menurut
syer) Akta Syarikat 1965 dan Kaedah-Kaedah Syarikat (Penggulungan) 1972,
atau tatacara alternatif yang dinyatakan dalam _fasal 68._

61. _Fasal 69 memberi Mahkamah Tinggi kuasa untuk membuat suatu perintah_

bagi membatalkan pembubaran perkongsian liabiliti terhad Labuan jika kehendak
tertentu dipenuhi.

Bahagian V

Bahagian V Rang Undang-Undang mengandungi peruntukan am.

62. _Fasal 70 bertujuan untuk mengawal selia penyimpanan dan pengauditan_

rekod perakaunan dan rekod lain sesuatu perkongsian terhad Labuan dan
perkongsian liabiliti terhad Labuan.

63. _Fasal 71_ bertujuan untuk mengadakan peruntukan bagi sekatan atau

larangan yang sama kepada perkongsian terhad Labuan dan perkongsian
liabiliti terhad Labuan seperti suatu syarikat Labuan di bawah Akta Syarikat
Labuan 1990 melainkan jika dibenarkan dengan nyata di bawah Akta yang
dicadangkan atau jika sekatan atau larangan itu dibenarkan atau diketepikan
di bawah Akta Syarikat Labuan 1990.

64. _Fasal 72 bertujuan_ untuk memberikan kuasa budi bicara kepada Lembaga

untuk mengenakan bayaran bagi apa-apa fi berkenaan dengan perkhidmatan
yang diberikan oleh Lembaga di bawah Akta yang dicadangkan dan untuk
menghendaki perkongsian terhad Labuan dan perkongsian liabiliti terhad
Labuan membayar fi tahunan yang ditetapkan sebelum setiap ulang tahun
tarikh pendaftarannya.

65. _Fasal 73_ memperkatakan pemeriksaan dokumen sesuatu perkongsian

terhad Labuan atau perkongsian liabiliti terhad Labuan yang telah difailkan
dengan Lembaga jika diberi kuasa sedemikian oleh perkongsian terhad Labuan
atau perkongsian liabiliti terhad Labuan itu.

66. _Fasal 74_ mengawal transaksi rekod bagi sesuatu perkongsian terhad

Labuan dan perkongsian liabiliti terhad Labuan.

67. _Fasal 75 bertujuan_ untuk mengadakan peruntukan bagi liabiliti pengarah,

pengurus, pekongsi, setiausaha atau pegawai yang seumpamanya sesuatu
pertubuhan perbadanan bagi kesalahan yang dilakukan oleh pertubuhan
perbadanan itu.


-----

_Perkongsian Terhad dan Perkongsian_

_Liabiliti Terhad Labuan_


85


68. _Fasal 76_ bertujuan untuk menghendaki dokumen yang perlu difailkan

dengan Lembaga di bawah Akta yang dicadangkan difailkan melalui suatu
syarikat amanah Labuan.

69. _Fasal 77 bertujuan_ untuk mengenakan penalti am suatu denda yang tidak

melebihi lima ribu ringgit bagi sesuatu kesalahan yang dilakukan di bawah
Akta yang dicadangkan atau mana-mana peraturan-peraturan yang dibuat di
bawah Akta yang dicadangkan yang mana tiada penalti diperuntukkan dengan
nyata.

70. _Fasal 78_ bertujuan untuk memberi Lembaga kuasa untuk mengenakan

penalti pentadbiran bagi ketidakpatuhan peruntukan tertentu di bawah Akta
yang dicadangkan dalam amaun yang tidak melebihi lima ratus ringgit bagi
setiap hari ketidakpatuhan itu dan amaun itu tidak boleh melebihi sepuluh
ribu ringgit.

71. _Fasal 79 bertujuan_ untuk memberi Lembaga kuasa untuk mengkompaun

mana-mana kesalahan terhadap Akta yang dicadangkan dengan keizinan bertulis
Pendakwa Raya dan apa-apa wang yang diterima oleh Lembaga di bawah fasal
ini hendaklah dibayar ke dalam dan menjadi sebahagian daripada kumpulan
wang yang ditubuhkan di bawah seksyen 29 Akta Lembaga Perkhidmatan
Kewangan Labuan 1996.

72. _Fasal 80 bertujuan_ untuk memberi Lembaga kuasa untuk memotong nama

perkongsian terhad Labuan dan perkongsian liabiliti terhad Labuan daripada
daftar kerana gagal membayar apa-apa fi yang ditetapkan atau melanggar
mana-mana peruntukan Akta yang dicadangkan dan untuk memperuntukkan
tatacara bagi pemotongan itu.

73. _Fasal 81 bertujuan_ untuk memperuntukkan tatacara mengenai kemasukan

semula dalam daftar sesuatu perkongsian terhad Labuan dan perkongsian
liabiliti terhad Labuan yang telah dipotong daripada daftar dan kesannya.

74. _Fasal 82_ memperkatakan kesan pemotongan perkongsian terhad Labuan

dan perkongsian liabiliti terhad Labuan daripada daftar.

75. _Fasal 83_ memperkatakan kewajipan untuk mengekalkan kerahsiaan.

76. _Fasal 84_ bertujuan untuk memberi Lembaga kuasa untuk mengakses

dan memeriksa buku, rekod, dokumen dsb., perkongsian terhad Labuan dan
perkongsian liabiliti terhad Labuan, dan untuk menghendaki mana-mana
pekongsi, pegawai atau pekerja perkongsian terhad Labuan dan perkongsian
liabiliti terhad Labuan untuk memberikan maklumat. _Subfasal 84(4) juga_
bertujuan untuk menghendaki orang yang mengemukakan apa-apa maklumat
kepada Lembaga untuk mengemukakan maklumat yang benar dan tepat.


-----

86 _Rang Undang-Undang_

77. _Fasal 85_ bertujuan untuk memperuntukkan bahawa sekiranya terdapat

ketidakselarasan, peruntukan dalam Akta Lembaga Perkhidmatan Kewangan Labuan
1996 hendaklah mengatasi mana-mana peruntukan Akta yang dicadangkan.

78. _Fasal 86 bertujuan_ untuk memperuntukkan pemakaian dan ketidakpakaian

rukun equiti dan _common law, dan Akta Perkongsian 1961 bagi perkongsian_
terhad Labuan atau perkongsian liabiliti terhad Labuan, mengikut mana-mana
yang berkenaan.

79. _Fasal 87_ bertujuan untuk memberi Lembaga kuasa untuk menyatakan

tatacara jika tiada bentuk ditetapkan atau tiada tatacara dinyatakan di bawah
Akta yang dicadangkan tentang apa-apa tindakan atau langkah yang dikehendaki
atau dibenarkan dilakukan di bawah Akta yang dicadangkan.

80. _Fasal 88_ bertujuan untuk memberi Menteri kuasa, atas syor Lembaga,

untuk mengecualikan sesuatu perkongsian terhad Labuan dan perkongsian liabiliti
terhad Labuan daripada mana-mana peruntukan Akta yang dicadangkan.

81. _Fasal 89_ bertujuan untuk memberi Menteri kuasa untuk membuat

peraturan-peraturan dan untuk memperuntukkan penalti denda yang tidak
melebihi dua puluh lima ribu ringgit atau pemenjaraan selama tempoh tidak
melebihi tiga tahun atau kedua-duanya bagi apa-apa perbuatan atau peninggalan
yang melanggar peraturan-peraturan itu.

82. _Fasal 90_ memperuntukkan perlindungan bagi Lembaga, mana-mana

pegawai diberi kuasa, ejen atau pekhidmat Lembaga yang menjalankan apaapa kuasa di bawah Akta yang dicadangkan daripada dibawa guaman jika
perbuatan itu dilakukan dengan suci hati.

83. _Fasal 91_ mengandungi peruntukan pemansuhan dan kecualian.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2673]


-----

