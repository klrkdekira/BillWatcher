---
Year: 2009
Bill: D.R.25/2009 - Rang Undang-Undang Cukai Aktiviti Perniagaan Luar Pesisir Labuan (Pindaan) 2009 (Lulus)
Title: D.R.25/2009 - Rang Undang-Undang Cukai Aktiviti Perniagaan Luar Pesisir Labuan (Pindaan) 2009 (Lulus)
Download URL: https://www.parlimen.gov.my/files/billindex/pdf/2009/DR252009.pdf
URL: https://www.parlimen.gov.my/files/billindex/pdf/2009/DR252009.pdf
---
---
Reading:
D.R.25/2009
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 25/2009**

RANG UNDANG-UNDANG

**_b e r n a m a_**

Suatu Akta untuk meminda Akta Cukai Aktiviti Perniagaan Luar Pesisir
Labuan 1990.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Cukai Aktiviti Perniagaan Luar
Pesisir Labuan (Pindaan) 2009.

(2) Akta ini mula berkuat kuasa pada tarikh yang ditetapkan oleh Menteri
melalui pemberitahuan dalam Warta.

**Pindaan tajuk panjang**

**2. Akta Cukai Aktiviti Perniagaan Luar Pesisir Labuan 1990 [Akta 4 4 5 ],**
yang disebut "Akta ibu" dalam Akta ini, dipinda dalam tajuk panjang
dengan menggantikan perkataan "aktiviti perniagaan luar pesisir yang
dijalankan oleh suatu syarikat luar pesisir" dengan perkataan "aktiviti
perniagaan Labuan yang dijalankan oleh suatu entiti Labuan".


-----

**Pindaan seksyen 1**

3. (1) Subseksyen 1(1) Akta ibu dipinda dengan memotong perkataan "Luar
Pesisir".

(2) Jika, pada dan selepas tarikh permulaan kuat kuasa Akta ini, sebutan
dibuat dalam mana-mana undang-undang bertulis mengenai Akta Cukai
Aktiviti Perniagaan Luar Pesisir Labuan 1990, sebutan itu hendaklah
ditafsirkan sebagai sebutan mengenai Akta Cukai Aktiviti Perniagaan
Labuan 1990.

**Pindaan seksyen 2**

4. (1) Seksyen 2 Akta ibu dipinda
**_( a ) dalam subseksyen (1)-_**

(i) dengan memotong takrif "aktiviti bukan perdagangan
luar pesisir", "aktiviti perdagangan luar pesisir",
"aktiviti perniagaan luar pesisir", "amanah
luar pesisir" dan "bank luar pesisir Malaysia
berlesen";

(ii) dengan memasukkan sebelum takrif "Ketua Pengarah"
takrif yang berikut:

' "aktiviti bukan perdagangan Labuan" ertinya
suatu aktiviti berhubungan dengan pemegangan
pelaburan dalam sekuriti, saham, syer, pinjaman,
deposit atau apa-apa harta yang lain oleh suatu entiti
Labuan bagi pihaknya sendiri;

"aktiviti perdagangan Labuan" termasuklah
perbankan, insurans, perdagangan, pengurusan,
pelesenan, operasi perkapalan atau apa-apa aktiviti
lain yang bukan suatu aktiviti bukan perdagangan
Labuan;

"aktiviti perniagaan Labuan" ertinya suatu aktiviti
perdagangan Labuan atau aktiviti bukan perdagangan
Labuan yang dijalankan di, dari atau melalui, Labuan
menggunakan suatu mata wang selain mata wang
Malaysia, oleh suatu entiti Labuan dengan bukan
pemastautin atau dengan entiti Labuan yang lain:


-----

Dengan syarat
_(a)_ berhubung dengan suatu entiti Labuan
yang menjalankan apa-apa perniagaan di
bawah Bahagian VI dan VII Akta
Perkhidmatan Kewangan dan Sekuriti
Labuan 2009 **_[Akta ]_** dan di bawah
Bahagian VI dan VII Akta Perkhidmatan
Kewangan dan Sekuriti Islam Labuan
2009 **_[Akta ],_** aktiviti itu bolehlah
dijalankan dengan pemastautin, dan jika
dibenarkan, bolehlah dijalankan dengan
menggunakan mata wang Malaysia;

_( b )_ berhubung dengan pemegangan
pelaburan oleh suatu entiti Labuan
dalam syarikat domestik, pemegangan
itu bolehlah dengan pemastautin dan
dalam mata wang Malaysia;

_( c )_ tertakluk kepada perenggan **_( f ),_**
berhubung dengan pemegangan obligasi
hutang oleh suatu entiti Labuan dalam
suatu syarikat domestik, pemegangan itu
bolehlah dalam mata wang Malaysia;

_( d )_ berhubung dengan operasi perkapalan,
operasi itu bolehlah dijalankan di
Labuan atau di luar Malaysia;

_( e )_ tertakluk kepada perenggan **_( f ),_**
berhubung dengan penjalanan apa-apa
aktiviti dengan pemastautin di bawah
subseksyen 7(4) Akta Syarikat Labuan
1990 **_[Akta 4 4 1 ],_** aktiviti itu bolehlah
dijalankan menggunakan mata wang
Malaysia; dan

(f) berhubung dengan penjalanan apa-apa
transaksi lain, urusan itu bolehlah
dijalankan dengan pemastautin atau
dengan menggunakan mata wang
Malaysia sebagaimana yang diluluskan
oleh Menteri di bawah seksyen 2A Akta
ini;


-----

"entiti Labuan" ertinya entiti yang dinyatakan
dalam Jadual;';

(iii) dalam takrif "orang", dengan menggantikan perkataan
"syarikat" dengan perkataan "perbadanan";

(iv) dengan memotong takrif "perkongsian terhad
luar pesisir", "perniagaan bank luar pesisir" dan
"perniagaan insurans luar pesisir";

(v) dalam takrif "syarikat domestik", dengan menggantikan
perkataan "Luar Pesisir" dengan perkataan
"Labuan";

(vi) dengan memasukkan selepas takrif "syarikat domestik"
takrif yang berikut

' "syarikat Labuan" ertinya suatu syarikat Labuan
yang diperbadankan di bawah Akta Syarikat Labuan
1990, dan termasuk suatu syarikat Labuan asing yang
berdaftar di bawah Akta itu;'; dan

(vii) dengan memotong takrif "syarikat luar pesisir";

_( b )_ dengan menggantikan subseksyen (2) dengan subseksyen
yang berikut:

"(2) Jika suatu entiti Labuan menjalankan kedua-dua
aktiviti perdagangan Labuan dan aktiviti bukan
perdagangan Labuan, entiti itu hendaklah disifatkan sebagai
menjalankan suatu aktiviti perdagangan Labuan."; dan

_( c )_ dalam subseksyen (3)
(i) dalam perenggan _( a )_ dan _( d ),_ dengan menggantikan
perkataan "aktiviti perniagaan luar pesisir" dan
"suatu syarikat luar pesisir" masing-masing dengan
perkataan "aktiviti perniagaan Labuan" dan "suatu
entiti Labuan";

(ii) dengan memasukkan selepas koma bernoktah di
hujung perenggan ( a ) perkataan "dan"; dan

(iii) dengan memotong perenggan ( c ) .


-----

**_(Pindaan)_**

**Seksyen baru 2A dan 2B**

5. Bahagian I Akta ibu dipinda dengan memasukkan selepas
seksyen 2 seksyen yang berikut:

**"Penetapan aktiviti perniagaan Labuan**

2A. (1) Menteri boleh, dengan syor Ketua Pengarah, secara
bertulis, menetapkan apa-apa aktiviti yang dijalankan oleh
mana-mana entiti Labuan sebagai suatu aktiviti perniagaan
Labuan.

(2) Dalam menetapkan suatu aktiviti perniagaan Labuan di
bawah subseksyen (1), Menteri boleh meluluskan penjalanan
aktiviti itu dengan pemastautin atau dengan menggunakan mata
wang Malaysia.

**Entiti Labuan**

**2B.** (1) Entiti Labuan adalah seperti yang dinyatakan dalam
Jadual.

(2) Menteri boleh, dengan syor Ketua Pengarah, melalui
perintah yang disiarkan dalam Warta, meminda Jadual termasuk
bagi maksud mengisytiharkan mana-mana orang lain sebagai
suatu entiti Labuan.".

**Pindaan seksyen 3**

6. Seksyen 3 Akta ibu dipinda
_( a )_ dalam nota bahu, dengan menggantikan perkataan "luar
pesisir" dengan perkataan "Labuan"; dan

_( b )_ dengan menggantikan perkataan "suatu syarikat luar
pesisir", "suatu aktiviti perniagaan luar pesisir" dan
"aktiviti perniagaan luar pesisir itu" masing-masing
dengan perkataan "suatu entiti Labuan", "suatu aktiviti
perniagaan Labuan" dan "aktiviti perniagaan Labuan itu".


-----

**7.  Seksyen 3A Akta ibu dipinda—**

_( a )_ dalam nota bahu, dengan menggantikan perkataan "luar pesisir"
dengan perkataan "Labuan"; dan

_( b )_ dalam subseksyen (1), dengan menggantikan perkataan "sesuatu
syarikat luar pesisir", "suatu aktiviti perniagaan luar pesisir",
"syarikat luar pesisir itu" dan "aktiviti perniagaan luar pesisir itu"
masing-masing dengan perkataan "suatu entiti Labuan", "suatu
aktiviti perniagaan Labuan", "entiti Labuan itu" dan "aktiviti
perniagaan Labuan itu".

**Pindaan seksyen 4**

**8.  Seksyen 4 Akta ibu dipinda—**

_( a )_ dalam nota bahu, dengan menggantikan perkataan "luar pesisir"
dengan perkataan "Labuan";

_( b )_ dalam subseksyen (1), dengan menggantikan perkataan "suatu
syarikat luar pesisir", "suatu aktiviti perniagaan luar pesisir" dan
"aktiviti perdagangan luar pesisir" masing-masing dengan
perkataan "suatu entiti Labuan", "suatu aktiviti perniagaan
Labuan" dan "aktiviti perdagangan Labuan"; dan

_( c )_ dalam subseksyen (2), dengan menggantikan perkataan "suatu
syarikat luar pesisir", "suatu aktiviti perniagaan luar pesisir",
"aktiviti perdagangan luar pesisir", "aktiviti perdagangan luar
pesisir sedemikian" dan "syarikat luar pesisir itu" masing-masing
dengan perkataan "suatu entiti Labuan", "suatu aktiviti
perniagaan Labuan", "aktiviti perdagangan Labuan", "aktiviti
perdagangan Labuan sedemikian" dan "entiti Labuan itu".

**Pindaan seksyen 5**

**9.** Seksyen 5 Akta ibu dipinda dengan menggantikan perkataan "Suatu
syarikat luar pesisir", "suatu aktiviti perniagaan luar pesisir", "aktiviti
perdagangan luar pesisir", "syarikat luar pesisir itu" masing-masing dengan
perkataan "Suatu entiti Labuan", "suatu aktiviti perniagaan Labuan",
"aktiviti perdagangan Labuan" dan "entiti Labuan itu".


-----

**Pindaan seksyen 6**

**10.** Seksyen 6 Akta ibu dipinda dengan menggantikan perkataan "syarikat
luar pesisir"di mana-mana jua terdapat dengan perkataan "entiti Labuan".

**Pindaan seksyen 7**

**11.** Seksyen 7 Akta ibu dipinda
_( a )_ dalam subseksyen (1), dengan menggantikan perkataan "suatu
syarikat luar pesisir", "suatu aktiviti perniagaan luar pesisir" dan
"aktiviti perdagangan luar pesisir" masing-masing dengan
perkataan "suatu entiti Labuan", "suatu aktiviti perniagaan
Labuan" dan "aktiviti perdagangan Labuan";

_( b )_ dalam subseksyen (2), dengan menggantikan perkataan "Suatu
syarikat luar pesisir" dengan perkataan "Suatu entiti Labuan"; dan

_( c )_ dalam subseksyen (3), dengan menggantikan perkataan "suatu
syarikat luar pesisir" dengan perkataan "suatu entiti Labuan".

**Pindaan seksyen 8**

**12.** Seksyen 8 Akta ibu dipinda
_( a )_ dalam subseksyen (1), dengan menggantikan perkataan "suatu
syarikat luar pesisir", "suatu aktiviti perniagaan luar pesisir",
"aktiviti perdagangan luar pesisir" dan "syarikat luar pesisir itu"
masing-masing dengan perkataan "suatu entiti Labuan", "suatu
aktiviti perniagaan Labuan", "aktiviti perdagangan Labuan" dan
"entiti Labuan itu"; dan

_( b )_ dalam subseksyen (2), dengan menggantikan perkataan "Suatu
syarikat luar pesisir" dengan perkataan "Suatu entiti Labuan".


-----

**Pindaan seksyen 8A**

**13.  Seksyen 8A Akta ibu dipinda-**

_( a )_ dalam subseksyen (1), dengan menggantikan perkataan "syarikat
luar pesisir" dengan perkataan "entiti Labuan"; dan

_( b )_ dalam subseksyen (2), dengan menggantikan perkataan "syarikat
luar pesisir itu" dengan perkataan "entiti Labuan itu".

**Pindaan seksyen 9**

**14.  Seksyen 9 Akta ibu dipinda-**

_( a )_ dalam nota bahu, dengan menggantikan perkataan "luar pesisir"
dengan perkataan "Labuan"; dan

_( b )_ dengan menggantikan perkataan "suatu syarikat luar pesisir",
"suatu aktiviti perniagaan luar pesisir" dan "aktiviti bukan
perdagangan luar pesisir" masing-masing dengan perkataan
"suatu entiti Labuan", "suatu aktiviti perniagaan Labuan" dan
"aktiviti bukan perdagangan Labuan".

**Pindaan seksyen 10**

**15.  Seksyen 10 Akta ibu dipinda-**

_( a )_ dalam nota bahu, dengan menggantikan perkataan "luar pesisir"
dengan perkataan "Labuan"; dan

_( b )_ dengan menggantikan perkataan "Suatu syarikat luar pesisir",
"suatu aktiviti perniagaan luar pesisir" dan "aktiviti bukan
perdagangan luar pesisir" masing-masing dengan perkataan
"Suatu entiti Labuan", "suatu aktiviti perniagaan Labuan" dan
"aktiviti bukan perdagangan Labuan".

**Pindaan seksyen 11**

**16.** Seksyen 11 Akta ibu dipinda dengan menggantikan perkataan "Suatu
syarikat luar pesisir" dengan perkataan "Suatu entiti Labuan".


-----

**Pindaan seksyen 12**

**17. Seksyen 12 Akta ibu dipinda dengan menggantikan perkataan "syarikat**
luar pesisir" dengan perkataan "entiti Labuan".

**Pindaan seksyen 13**

**18.** Subseksyen 13(1) Akta ibu dipinda dengan menggantikan perkataan
"suatu syarikat luar pesisir" dan "syarikat luar pesisir itu" masing-masing
dengan perkataan "suatu entiti Labuan" dan "entiti Labuan itu".

**Pindaan seksyen 15**

**19. Seksyen 15 Akta ibu dipinda dengan menggantikan perkataan "Syarikat**
luar pesisir" dengan perkataan "Suatu entiti Labuan".

**Pindaan seksyen 16**

**20.  Seksyen 16 Akta ibu dipinda-**

_( a )_ dengan menggantikan perkataan "suatu syarikat luar pesisir"
dengan perkataan "suatu entiti Labuan";

_( b )_ dalam perenggan ( b ), dengan menggantikan perkataan "Luar
Pesisir" dengan perkataan "Labuan";

_( c )_ dengan memotong perkataan "dan" di hujung perenggan ( f ) ;
dan

_( d )_ dengan memasukkan selepas perenggan ( g ) perenggan yang
berikut:

_"(h)_ dalam hal suatu perkongsian terhad Labuan yang
ditubuhkan di bawah Akta Perkongsian Terhad Labuan
dan Perkongsian Liabiliti Terhad Labuan 2009 **_[Akta_** ]
atau suatu perkongsian terhad Islam Labuan yang
ditubuhkan di bawah Bahagian X Akta Perkhidmatan
Kewangan dan Sekuriti Islam Labuan 2009, pekongsi
atau pekongsi-pekongsi umum;


-----

_( i )_ dalam hal suatu perkongsian liabiliti terhad yang
ditubuhkan di bawah Akta Perkongsian Terhad dan
Perkongsian Liabiliti Terhad Labuan atau suatu
perkongsian liabiliti terhad Islam yang ditubuhkan di
bawah Bahagian X Akta Perkhidmatan Kewangan dan
Sekuriti Islam Labuan 2009, pekongsi atau pekongsipekongsi yang ditentukan; dan

_( j )_ dalam hal suatu yayasan Labuan, pegawai atau pegawaipegawainya.".

**Seksyen baru 17A dan 17B**

**21. Akta ibu dipinda dengan memasukkan selepas seksyen 17 seksyen yang**
berikut:

**"Kuasa Ketua Pengarah untuk mengeluarkan garis panduan**

**17A.** (1) Ketua Pengarah boleh, secara amnya berkenaan Akta ini atau
berkenaan mana-mana peruntukan tertentu Akta ini, mengeluarkan
garis panduan yang difikirkan suai manfaat atau perlu oleh Ketua
Pengarah untuk menjelaskan peruntukan Akta ini atau untuk
memudahkan pematuhan undang-undang atau apa-apa perkara lain
yang berhubungan dengan Akta ini.

(2) Ketua Pengarah boleh membatalkan, mengkaji semula atau
meminda keseluruhan atau mana-mana bahagian mana-mana garis
panduan yang dikeluarkan di bawah seksyen ini.

**Arahan pendahuluan**

**17B.** (1) Tertakluk kepada seksyen ini atau apa-apa peraturan-peraturan
yang dibuat di bawah Akta ini, atas permohonan yang dibuat oleh
mana-mana orang, Ketua Pengarah hendaklah membuat suatu arahan
pendahuluan tentang pemakaian mana-mana peruntukan Akta ini bagi
orang itu dan bagi perkiraan yang baginya arahan itu diminta.


-----

(2) Sesuatu permohonan di bawah subseksyen (1) hendaklah dibuat
dalam borang yang akan disediakan oleh Ketua Pengarah dan
hendaklah mengandungi butir-butir sebagaimana yang dikehendaki
oleh Ketua Pengarah.

(3) Ketua Pengarah boleh pada bila-bila masa menarik balik manamana arahan pendahuluan yang dibuat di bawah subseksyen (1)
dengan memberikan suatu notis bertulis tentang penarikan balik itu
kepada orang yang baginya arahan itu terpakai.

(4) Walau apa pun apa-apa peruntukan lain Akta ini, jika suatu
arahan pendahuluan itu terpakai bagi mana-mana orang berhubung
dengan suatu perkiraan dan orang itu memakai peruntukan itu
mengikut cara yang dinyatakan dalam arahan itu, Ketua Pengarah
hendaklah memakai peruntukan berhubung dengan orang dan
perkiraan itu mengikut arahan itu.

(5) Sesuatu arahan pendahuluan tentang mana-mana peruntukan
Akta ini hendaklah terpakai bagi seseorang berhubung dengan suatu
perkiraan jika peruntukan itu disebut dengan nyata dalam arahan itu
dan bagi tempoh asas bagi tahun taksiran yang baginya arahan itu
terpakai.

(6) Sesuatu arahan yang dibuat di bawah subseksyen (1) tidak
terpakai bagi seseorang berhubung dengan sesuatu perkiraan jika
_( a )_ perkiraan itu berbeza secara material daripada perkiraan
yang dinyatakan dalam arahan itu;

_( b )_ terdapat peninggalan atau salah nyata material dalam atau
berkaitan dengan pemakaian arahan itu;

_( c )_ Ketua Pengarah membuat suatu andaian tentang suatu
peristiwa akan datang atau perkara lain yang material
kepada arahan itu, dan andaian itu kemudiannya terbukti
silap; atau

_( d )_ orang itu tidak memenuhi mana-mana syarat yang
dinyatakan oleh Ketua Pengarah.".

**Pindaan seksyen 20**

**22. Seksyen 20 Akta ibu dipinda dengan menggantikan perkataan "lima ribu**
ringgit" dengan perkataan "satu juta ringgit".


-----

**Pindaan seksyen 22**

23. Seksyen 22 Akta ibu dipinda 
_( a )_ dengan menggantikan subseksyen (1) dengan subseksyen
yang berikut:

"(1) Bagi maksud Akta ini, Ketua Pengarah boleh
melalui notis bertulis menghendaki mana-mana orang
memberi apa-apa maklumat atau butir sebagaimana yang
dikehendaki olehnya atau untuk pematuhan bagi apa-apa
perkiraan cukai dua kali yang dibuat oleh Kerajaan
Malaysia."; dan

_( b )_ dalam subseksyen (2), dengan menggantikan perkataan "tiga
ribu ringgit" dengan perkataan "satu juta ringgit".

**Seksyen baru 22A**

24. Akta ibu dipinda dengan memasukkan selepas seksyen 22
seksyen yang berikut:

**"Penzahiran maklumat dalam keadaan tertentu**

22A. (1) Seksyen 20 tidak boleh menghalang—

_( a )_ penzahiran maklumat berkenaan dengan perkiraan
pencukaian dua kali kepada seorang pekhidmat atau ejen
Kerajaan yang diberi kuasa yang dengannya perkiraan itu
telah dibuat jika maklumat itu dikehendaki untuk
dizahirkan dalam perkiraan itu; dan

_( b )_ penzahiran maklumat yang diminta oleh mana-mana pihak
berkuasa cukai mana-mana Kerajaan mana-mana wilayah di
luar Malaysia.

(2) Bagi maksud subseksyen (1), suatu "perkiraan pencukaian dua
kali" ertinya suatu perkiraan antara Kerajaan Malaysia dengan manamana Kerajaan mana-mana wilayah di luar Malaysia di bawah seksyen
132 Akta Cukai Pendapatan 1967.".


-----

13(Pindaan)

**Pindaan seksyen 23**

**25.  Seksyen 23 Akta ibu dipinda-**

_( a )_ dalam teks bahasa kebangsaan, dengan menggantikan perkataan
"selama tempoh" dengan perkataan "tidak melebihi"; dan

_( b )_ dengan menggantikan perkataan "lima ribu ringgit" dengan
perkataan "satu juta ringgit".

**Pindaan seksyen 25**

**26.** Seksyen 25 Akta ibu dipinda dengan menggantikan perkataan "sepuluh
ribu ringgit" dengan perkataan "satu juta ringgit".

**Pindaan seksyen 26**

**27.** Subseksyen **26(1)** Akta ibu dipinda dengan menggantikan
perkataan "syarikat luar pesisir" dan "syarikat itu" masing-masing
dengan perkataan "entiti Labuan" dan "entiti itu".

**Seksyen baru 27 dan 28**

**28.** Akta ibu dipinda dengan memasukkan selepas seksyen **26**
seksyen yang berikut:

**"Penyampaian dokumen**

**27. Apa-apa dokumen, selain notis tuntutan yang dikeluarkan di bawah**
seksyen 13, yang dikehendaki untuk disampaikan kepada suatu entiti
Labuan bagi maksud Akta ini, hendaklah disifatkan telah disampaikan
dengan sepatutnya kepada entiti Labuan itu dengan meninggalkannya
di, atau menghantarnya dengan pos kepada, pejabat berdaftar entiti
Labuan itu.

**Tatacara apabila tiada yang dinyatakan**

**28.** Sekiranya apa-apa perbuatan atau tatacara dikehendaki atau
dibenarkan untuk dilakukan atau dibuat di bawah Akta ini dan tiada
cara ditetapkan atau tatacara dinyatakan sama ada dalam Akta ini atau
peraturan-peraturan yang dibuat di bawah


-----

Akta ini, permohonan boleh dibuat kepada Ketua Pengarah untuk
mendapatkan arahan tentang cara yang mengikutnya perbuatan atau
tatacara itu boleh dilakukan atau dibuat, dan apa-apa perbuatan atau
tatacara yang dilakukan atau dibuat mengikut arahannya hendaklah
menjadi pelaksanaan yang sah bagi perbuatan atau tatacara itu.".

29. Akta ibu dipinda dengan memasukkan selepas seksyen 28 yang
dimasukkan melalui seksyen 28 Akta ini Jadual yang berikut:

"JADUAL

[Seksyen 2B]

ENTITI LABUAN

1. Suatu syarikat Labuan
2. Suatu yayasan Labuan yang ditubuhkan dan didaftarkan di
bawah Akta Yayasan Labuan 2009 [Akta ]

3. Suatu yayasan Islam Labuan yang ditubuhkan dan
didaftarkan di bawah Akta Perkhidmatan Kewangan dan
Sekuriti Islam Labuan 2009

4. Suatu perkongsian Islam Labuan sebagaimana yang
ditakrifkan dalam Akta Perkhidmatan Kewangan dan
Sekuriti Islam Labuan 2009

5. Suatu perkongsian terhad Labuan yang ditubuhkan dan
didaftarkan di bawah Akta Perkongsian Terhad dan
Perkongsian Liabiliti Terhad Labuan 2009

6. Suatu perkongsian liabiliti terhad yang ditubuhkan dan
didaftarkan di bawah Akta Perkongsian Terhad dan
Perkongsian Liabiliti Terhad Labuan 2009

7. Suatu amanah Islam sebagaimana yang ditakrifkan dalam
Akta Perkhidmatan Kewangan dan Sekuriti Islam Labuan
2009

8. Suatu amanah Labuan sebagaimana yang ditakrifkan dalam
Akta Amanah Labuan 1996 [Akta 554]

_9._ Pemegang lesen suatu bank Islam Malaysia sebagaimana
yang ditakrifkan dalam Akta Perkhidmatan Kewangan dan
Sekuriti Islam Labuan 2009

10. Pemegang lesen suatu bank Malaysia sebagaimana yang
ditakrifkan dalam Akta Perkhidmatan Kewangan dan
Sekuriti Labuan 2009

11. Mana-mana institusi kewangan Labuan yang ditakrifkan
dalam Akta Lembaga Perkhidmatan Kewangan Labuan 1996

_[Akta 545]_

12. Mana-mana orang yang diisytiharkan oleh Menteri sebagai
suatu entiti Labuan di bawah subseksyen 2B(2)".


-----

**_(Pindaan)_**

HURAIAN

Rang Undang-Undang ini bertujuan untuk meminda Akta Cukai
Aktiviti Perniagaan Luar Pesisir Labuan 1990 ("Akta 445"). Pindaan
yang dicadangkan adalah berbangkit daripada penjenamaan semula
Labuan sebagai Pusat Kewangan Antarabangsa Labuan yang baru dan
untuk memastikan keselarasan dengan perundangan lain berhubung
dengan perkhidmatan kewangan Labuan.

2. _Fasal 1_ mengandungi tajuk ringkas dan kuasa Menteri untuk
menetapkan tarikh permulaan kuat kuasa Akta yang dicadangkan.

3. _Fasal 2_ bertujuan untuk meminda tajuk panjang Akta 445.
Pindaan yang dicadangkan bertujuan untuk memperuntukkan skop
yang lebih komprehensif bagi aktiviti perniagaan Labuan.

4. Berbangkit daripada penjenamaan semula Labuan sebagai Pusat
Kewangan Antarabangsa Labuan yang baru, perubahan nama Akta
445 dicadangkan dalam _fasal 3_ dengan memotong perkataan "Luar
Pesisir".

5. _Fasal 4_ bertujuan untuk meminda seksyen 2 Akta 445. Pindaan
yang dicadangkan akan menggantikan perkataan "luar pesisir" yang
terdapat dalam semua takrif dengan perkataan "Labuan". Pindaan itu
juga memasukkan beberapa takrif baru, antaranya "aktiviti perniagaan
Labuan" dan "entiti Labuan".

6. _Fasal 5 bertujuan untuk memasukkan seksyen baru 2A dan 2B ke_
dalam Akta 445.

Di bawah seksyen baru 2A, Menteri boleh menetapkan apa-apa
aktiviti, selain aktiviti yang tergolong dalam kategori aktiviti
perdagangan Labuan dan aktiviti bukan perdagangan Labuan,
yang dijalankan oleh mana-mana entiti Labuan sebagai aktiviti
perniagaan Labuan.

Entiti Labuan disenaraikan dalam Jadual sebagaimana yang
diperuntukkan di bawah seksyen baru 2B. Menteri diberi kuasa
untuk meminda Jadual tersebut melalui perintah yang disiarkan
dalam _Warta_ dengan syor Ketua Pengarah termasuklah untuk
mengisytiharkan entiti Labuan yang lain. Jadual tersebut
dimasukkan dalam fasal 29.

Peruntukan ini akan menggalakkan pembangunan Labuan sebagai
sebuah pusat kewangan antarabangsa dan memastikannya
mengikut peredaran masa.

7. Pindaan yang dibuat dalam fasal 6, 7, 8, 9, 10, 11, 12, 13, 14, 15,
_16, 17, 18, 19, 20 dan 27 masing-masing kepada seksyen 3, 3A, 4, 5,_
6, 7, 8, 8A, 9, 10, 11, 12, 13, 15, 16 dan 26 Akta 445 adalah pindaan
berbangkit kepada penjenamaan dan penamaan semula perkhidmatan
kewangan Labuan dan aktiviti perniagaan Labuan.


-----

8. _Fasal 21 bertujuan untuk memasukkan seksyen baru 17A dan 17B_
ke dalam Akta 445.

Seksyen baru 17A memberi kuasa kepada Ketua Pengarah
Lembaga Hasil Dalam Negeri untuk mengeluarkan garis panduan
untuk menjelaskan peruntukan Akta 445 dan untuk memudahkan
pematuhan kepada undang-undang.

Melalui seksyen baru 17B yang dicadangkan, mana-mana orang
boleh memohon arahan pendahuluan daripada Ketua Pengarah
Lembaga Hasil Dalam Negeri mengenai pemakaian apa-apa
peruntukan Akta 445 untuk suatu perkiraan tertentu. Tertakluk
kepada beberapa syarat, suatu arahan yang dikeluarkan di bawah
seksyen yang dicadangkan ini akan mengikat orang yang
memohon arahan itu dan Ketua Pengarah Lembaga Hasil Dalam
Negeri.

9. _Fasal 22, 23, 25 dan 26 bertujuan untuk meminda seksyen 20, 22,_
23 dan 25 Akta 445 masing-masing.

Bagi kesalahan mendedahkan apa-apa maklumat berkenaan
dengan apa-apa penyata keuntungan atau akuan berkanun oleh manamna pegawai rasmi di bawah seksyen 20 Akta 445, hukuman denda
dinaikkan daripada lima ribu ringgit kepada satu juta ringgit.

Bagi kesalahan kegagalan untuk mematuhi notis untuk
mengemukakan maklumat di bawah seksyen 22 Akta 445, hukuman
denda dinaikkan daripada tiga ribu ringgit kepada satu juta ringgit.

_Fasal 23_ juga memperuntukkan kuasa kepada Ketua Pengarah
untuk meminta maklumat daripada mana-mana orang sebagaimana
yang dikehendaki olehnya dan bagi tujuan pematuhan apa-apa
perkiraan cukai dua kali yang dibuat oleh Kerajaan Malaysia.

Bagi kesalahan kegagalan untuk memfailkan akuan berkanun dan
penyata keuntungan di bawah seksyen 23 Akta 445, hukuman denda
dinaikkan daripada lima ribu ringgit kepada satu juta ringgit.

Bagi kesalahan membuat apa-apa akuan berkanun yang tidak
betul atau palsu di bawah seksyen 25 Akta 445, hukuman denda
dinaikkan daripada sepuluh ribu ringgit kepada satu juta ringgit.

10. _Fasal 24_ bertujuan untuk memasukkan seksyen baru 22A ke
dalam Akta 445. Seksyen baru 22A yang dicadangkan membenarkan
penzahiran apa-apa maklumat mengenai perkiraan pencukaian dua
kali kepada mana-mana pekhidmat atau ejen Kerajaan yang diberi
kuasa yang dengannya Kerajaan Malaysia membuat perkiraan itu dan
apabila diminta oleh suatu pihak berkuasa cukai daripada mana-mana
Kerajaan mana-mana wilayah di luar Malaysia.


-----

**_(Pindaan)_**

11. Seksyen baru 27 yang dimasukkan ke dalam Akta 445 melalui
_fasal 28_ memperuntukkan cara penyampaian dokumen yang
dihendaki untuk disampaikan oleh Lembaga kepada mana-mana entiti
Labuan selain notis tuntutan yang diperuntukkan di bawah seksyen 13
Akta 445.

12. Seksyen baru 28 dimasukkan ke dalam Akta 445 melalui _fasal_
_28_ bertujuan untuk memperuntukkan kuasa kepada Ketua Pengarah
untuk memberikan arahan jika tiada cara yang ditetapkan atau tatacara
yang dinyatakan bagi apa-apa perbuatan atau tatacara di bawah Akta
445.

_IMPLIKASl KEWANGAN_

Rang Undang-Undang ini tidak akan melibatkan Kerajaan dalam apaapa perbelanjaan wang tambahan.

**[PN(U[2])2669]**


-----

