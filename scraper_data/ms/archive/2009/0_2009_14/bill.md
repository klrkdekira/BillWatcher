---
Year: 2009
Bill: D.R.34/2009 - Rang Undang-Undang Suruhanjaya Tenaga (Pindaan) 2009 (Lulus)
Title: D.R.34/2009 - Rang Undang-Undang Suruhanjaya Tenaga (Pindaan) 2009 (Lulus)
Download URL: https://www.parlimen.gov.my/files/billindex/pdf/2009/DR342009.pdf
URL: https://www.parlimen.gov.my/files/billindex/pdf/2009/DR342009.pdf
---
---
Reading:
D.R.34/2009
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 34/2009**

RANG UNDANG-UNDANG

_b e r n a m a_

Suatu Akta untuk meminda Akta Suruhanjaya Tenaga 2001.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Suruhanjaya Tenaga
(Pindaan) 2009.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Suruhanjaya Tenaga 2001 [Akta 610], yang disebut “Akta**
ibu” dalam Akta ini, dipinda dalam seksyen 2—

_(a) dalam takrif “Ketua Pegawai Eksekutif”, dengan_

memotong perkataan “, iaitu Pengerusi, dan”; dan

_(b)_ dalam takrif “Menteri”, dengan memasukkan selepas

perkataan “Pengerusi” perkataan “, Ketua Pegawai
Eksekutif”.


-----

2 _Rang Undang-Undang_

**Pindaan seksyen 5**

**3. Seksyen 5 Akta ibu dipinda—**

_(a) dalam subseksyen (1)—_

(i) dalam perenggan _(a), dengan menggantikan_

perkataan “seorang Pengerusi” dengan perkataan
“Pengerusi”;

(ii) dalam perenggan (b), dengan menggantikan perkataan

“dua orang anggota yang mewakili Kerajaan; dan”
dengan perkataan “Ketua Pegawai Eksekutif;”;

(iii) dalam perenggan (c), dengan menggantikan perkataan

“tidak kurang daripada dua orang tetapi tidak
lebih daripada empat orang anggota lain.” dengan
perkataan “tiga orang anggota yang mewakili
Kerajaan; dan”; dan

(iv) dengan memasukkan selepas perenggan (c) perenggan

yang berikut:

“(d) tidak lebih daripada enam orang anggota,

yang, pada pendapat Menteri, mempunyai
pengalaman dan telah menunjukkan
keupayaan dan profesionalisme dalam
perkara yang berhubungan dengan kewangan,
kejuruteraan, perniagaan atau pentadbiran,
atau adalah selainnya sesuai bagi pelantikan
oleh sebab pengetahuan dan pengalaman
mereka yang khusus.”; dan

_(b) dalam subseksyen (2), dengan memasukkan selepas_

perkataan “Suruhanjaya” perkataan “, selain Ketua
Pegawai Eksekutif,”.

**Pindaan seksyen 7**

**4. Akta ibu dipinda dengan menggantikan seksyen 7 dengan**
seksyen yang berikut:

“Tempoh jawatan

**7. (1) Tertakluk kepada apa-apa syarat yang dinyatakan**
dalam surat cara pelantikannya, seseorang anggota Suruhanjaya
hendaklah, melainkan jika dia terlebih dahulu meletakkan
jawatannya atau mengosongkan jawatannya atau pelantikannya
dibatalkan terlebih dahulu, memegang jawatan selama tempoh
dua tahun.


-----

_Suruhanjaya Tenaga (Pindaan)_ 3

(2) Seseorang anggota Suruhanjaya layak untuk dilantik
semula tetapi tiada anggota boleh memegang jawatan selama
lebih daripada tiga tempoh.

(3) Seksyen ini tidak terpakai bagi Ketua Pegawai
Eksekutif.”.

**Pindaan seksyen 9**

**5.** Seksyen 9 Akta ibu dipinda—

_(a) dalam subseksyen (1), dengan memasukkan selepas_

perkataan “Suruhanjaya” perkataan “, selain Ketua
Pegawai Eksekutif,”; dan

_(b)_ dalam subseksyen (2), dengan memasukkan selepas

perkataan “Seseorang anggota Suruhanjaya” perkataan
“, selain Ketua Pegawai Eksekutif,”.

**Pindaan seksyen 10**

**6. Seksyen 10 Akta ibu dipinda dengan memasukkan selepas**
perkataan “Jawatan seseorang anggota Suruhanjaya” perkataan
“, selain Ketua Pegawai Eksekutif,”.

**Seksyen baru 17a**

**7.** Akta ibu dipinda dengan memasukkan selepas seksyen 17
seksyen yang berikut:

“Sekatan ke atas penggunaan lambang atau representasi

**Suruhanjaya**

**17a. (1) Suruhanjaya hendaklah mempunyai hak eksklusif**
untuk menggunakan apa-apa lambang atau representasi
yang dipilih atau direka oleh Suruhanjaya dan selepas itu
dipamerkan atau ditunjukkan berkaitan dengan aktiviti atau
hal ehwalnya.

(2) Lambang atau representasi yang dipilih atau direka
oleh Suruhanjaya hendaklah disiarkan dalam _Warta._


-----

4 _Rang Undang-Undang_

(3) Mana-mana orang yang menggunakan sesuatu lambang
atau representasi Suruhanjaya atau apa-apa yang menyerupainya,
atau mencipta apa-apa lambang atau representasi yang merujuk
kepada Suruhanjaya hingga memperdayakan atau menyebabkan
kekeliruan, atau berkemungkinan memperdayakan atau
menyebabkan kekeliruan, melakukan suatu kesalahan dan
apabila disabitkan boleh didenda tidak melebihi tiga ratus
ribu ringgit atau dipenjarakan selama suatu tempoh yang
tidak melebihi tiga tahun atau kedua-duanya.”.

**Pindaan seksyen 18**

**8.** Seksyen 18 Akta ibu dipinda dengan menggantikan
subseksyen (1) dengan subseksyen yang berikut:

“(1) Menteri hendaklah melantik seorang Ketua Pegawai

Eksekutif atas apa-apa terma dan syarat yang difikirkannya
wajar.”.

**Seksyen baru 18a**

**9. Akta ibu dipinda dengan memasukkan selepas seksyen 18**
seksyen yang berikut:

“Penjalanan sementara fungsi Ketua Pegawai Eksekutif

**18a.** Menteri boleh melantik secara sementara mana-mana
pegawai Suruhanjaya untuk bertindak sebagai Ketua Pegawai
Eksekutif selama tempoh apabila—

_(a) jawatan Ketua Pegawai Eksekutif kosong;_

_(b) Ketua Pegawai Eksekutif tidak hadir bertugas atau_

tidak ada di Malaysia; atau

_(c) Ketua Pegawai Eksekutif, kerana apa-apa sebab lain,_

tidak dapat melaksanakan tugas jawatannya.”.

**Pindaan seksyen 21**

**10.** Seksyen 21 Akta ibu dipinda—

_(a)_ dalam nota bahu, dengan memasukkan selepas perkataan

“Pinjaman” perkataan “, biasiswa”; dan

_(b)_ dengan memasukkan selepas perkataan “pinjaman”

perkataan “, biasiswa”.


-----

_Suruhanjaya Tenaga (Pindaan)_ 5

**Pindaan seksyen 25**

**11.** Seksyen 25 Akta ibu dipinda—

_(a) dengan memotong perkataan “dan” di hujung_

perenggan _(e); dan_

_(b)_ dengan memasukkan selepas perenggan _(e) perenggan_

yang berikut:

“(ea) memberikan pinjaman, biasiswa dan wang

pendahuluan kepada pegawai-pegawainya
di bawah seksyen 21; dan”.

**Seksyen baru 30a**

**12. Akta ibu dipinda dengan memasukkan selepas seksyen 30**
seksyen yang berikut:

“Had kontrak

**30a.** Suruhanjaya tidak boleh, tanpa kelulusan Menteri dan
persetujuan Menteri Kewangan, membuat apa-apa kontrak
yang di bawahnya Suruhanjaya dikehendaki membayar
atau menerima suatu amaun yang melebihi sepuluh juta
ringgit.”.

**Pindaan seksyen 33**

**13.** Akta ibu dipinda dengan menggantikan seksyen 33 dengan
seksyen yang berikut:

“Akaun dan laporan

**33. (1) Suruhanjaya hendaklah menyebabkan akaun yang**
sepatutnya bagi Kumpulan Wang dan laporan aktivitinya
yang sepatutnya disimpan dan hendaklah, dengan secepat
yang dapat dilaksanakan selepas berakhirnya setiap tahun
kewangan, menyebabkan supaya disediakan bagi tahun
kewangan itu—

_(a)_ suatu penyata akaun Suruhanjaya yang hendaklah

mengandungi kunci kira-kira dan akaun pendapatan
dan perbelanjaan; dan

_(b) suatu pernyataan mengenai aktivitinya._


-----

6 _Rang Undang-Undang_

(2) Suruhanjaya hendaklah dengan secepat yang mungkin
menghantar suatu salinan penyata akaun yang diperakui
oleh juruaudit dan suatu salinan laporan juruaudit kepada
Menteri yang hendaklah menyebabkan penyata dan laporan
itu dibentangkan di hadapan kedua-dua Majlis Parlimen.

(3) Akta Badan Berkanun (Akaun dan Laporan Tahunan)
1980 [Akta 240] hendaklah terpakai bagi Suruhanjaya.”.

**Pemotongan seksyen 34**

**14.** Akta ibu dipinda dengan memotong seksyen 34.

**Kecualian**

**15. Mana-mana tindakan yang diambil atau arahan yang diberikan**
oleh Pengerusi yang bertindak sebagai Ketua Pegawai Eksekutif
sebelum permulaan kuat kuasa Akta ini hendaklah disifatkan
diambil atau diberikan oleh Ketua Pegawai Eksekutif yang baru
dilantik di bawah Akta ini dan boleh diteruskan dengan sewajarnya
olehnya.

HURAIAN

Rang Undang-Undang ini bertujuan untuk meminda Akta Suruhanjaya Tenaga
2001 (“Akta 610”) terutamanya untuk memisahkan fungsi Pengerusi Suruhanjaya
dan Ketua Pegawai Eksekutif. Pada masa ini, fungsi Pengerusi Suruhanjaya
dan Ketua Pegawai Eksekutif dijalankan oleh orang yang sama. Pindaanpindaan dalam Rang Undang-Undang ini akan mengehadkan peranan Ketua
Pegawai Eksekutif kepada pentadbiran dan pengurusan fungsi Suruhanjaya
dan hal ehwal hariannya.

2. _Fasal 1 mengandungi tajuk ringkas dan peruntukan tentang permulaan_
kuat kuasa Akta yang dicadangkan.

3. _Fasal 2 bertujuan untuk meminda masing-masing takrif “Ketua Pegawai_
Eksekutif” dan “Menteri” dalam seksyen 2 Akta 610.

4. _Fasal 3 bertujuan untuk meminda seksyen 5 Akta 610 untuk menambah_
bilangan anggota Suruhanjaya supaya termasuk Ketua Pegawai Eksekutif, tiga
orang anggota yang mewakili Kerajaan dan tidak lebih daripada enam orang
anggota yang lain.


-----

_Suruhanjaya Tenaga (Pindaan)_ 7

5. _Fasal 4_ bertujuan untuk meminda seksyen 7 Akta 610 untuk menyatakan
tempoh jawatan anggota Suruhanjaya, selain Ketua Pegawai Eksekutif, dan
mengehadkan tempoh pelantikan semula anggota Suruhanjaya itu.

6. _Fasal 5 merupakan pindaan berbangkit._

7. _Fasal 6 merupakan pindaan berbangkit._

8. _Fasal 7 bertujuan untuk memasukkan seksyen baru 17a ke dalam_
Akta 610 untuk memberikan hak eksklusif kepada Suruhanjaya untuk menggunakan
lambang atau representasi yang dipilih atau direka oleh Suruhanjaya. Ia juga
bertujuan untuk melarang penyalahgunaan lambang atau representasi itu.

9. _Fasal 8 bertujuan untuk meminda seksyen 18 Akta 610 untuk mengadakan_
peruntukan bagi pelantikan Ketua Pegawai Eksekutif oleh Menteri atas apa-apa
terma dan syarat yang difikirkannya wajar.

10. _Fasal 9_ bertujuan untuk memasukkan seksyen baru 18a ke dalam

Akta 610 untuk memberi kuasa kepada Menteri untuk melantik secara sementara
mana-mana pegawai Suruhanjaya untuk menjalankan fungsi Ketua Pegawai
Eksekutif apabila jawatan Ketua Pegawai Eksekutif itu kosong.

11. _Fasal 10 bertujuan untuk meminda seksyen 21 Akta 610 untuk membolehkan_

Suruhanjaya memberikan biasiswa kepada pegawai-pegawainya.

12. _Fasal 11 bertujuan untuk meminda seksyen 25 Akta 610 untuk membolehkan_

Suruhanjaya mempertanggungkan pinjaman, biasiswa dan wang pendahuluan
pada Kumpulan Wang.

13. _Fasal_ _12_ bertujuan untuk memasukkan seksyen baru 30a ke dalam

Akta 610 untuk mempertanggungkan kewajipan ke atas Suruhanjaya untuk
mendapatkan kelulusan Menteri dan persetujuan Menteri Kewangan sebelum
ia membuat kontrak yang di bawahnya Suruhanjaya dikehendaki membayar
atau menerima amaun yang melebihi sepuluh juta ringgit.

14. _Fasal 13_ bertujuan untuk meminda seksyen 33 Akta 610 untuk

mempertanggungkan kewajipan ke atas Suruhanjaya untuk menyimpan akaun
yang sepatutnya bagi Kumpulan Wang dan laporan yang sepatutnya mengenai
aktivitinya. Suruhanjaya ini dikehendaki menghantar penyata akaun dan
pernyataan mengenai aktivitinya bagi tahun kewangan itu kepada Menteri yang
kemudiannya akan menyebabkan penyata dan pernyataan itu dibentangkan
di hadapan kedua-dua Majlis Parlimen. Fasal ini juga memperuntukkan bahawa
Akta Badan Berkanun (Akaun dan Laporan Tahunan) 1980 hendalah terpakai
bagi Suruhanjaya.

15. _Fasal 14_ bertujuan untuk memotong seksyen 34 Akta 610 berbangkit

daripada pemakaian Akta Badan Berkanun (Akaun dan Laporan Tahunan)
1980 bagi Suruhanjaya.

16. _Fasal 15 mengadakan peruntukan bagi suatu peruntukan kecualian_

berkenaan dengan apa-apa tindakan yang diambil atau arahan yang diberikan
oleh Pengerusi yang bertindak sebagai Ketua Pegawai Eksekutif sebelum
permulaan kuat kuasa Akta yang dicadangkan.


-----

8 _Rang Undang-Undang_

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2627]


-----

