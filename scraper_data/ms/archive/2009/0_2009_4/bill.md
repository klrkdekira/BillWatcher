---
Year: 2009
Bill: D.R.24/2009 - Rang Undang-Undang Lembaga Perkhidmatan Kewangan Luar Pesisir Labuan (Pindaan) 2009 (Lulus)
Title: D.R.24/2009 - Rang Undang-Undang Lembaga Perkhidmatan Kewangan Luar Pesisir Labuan (Pindaan) 2009 (Lulus)
Download URL: https://www.parlimen.gov.my/files/billindex/pdf/2009/DR242009.pdf
URL: https://www.parlimen.gov.my/files/billindex/pdf/2009/DR242009.pdf
---
---
Reading:
D.R.24/2009
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 24/2009**

RANG UNDANG-UNDANG

_b e r n a m a_

Suatu Akta untuk meminda Akta Lembaga Perkhidmatan Kewangan
Luar Pesisir Labuan 1996.

[ 1

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Lembaga Perkhidmatan**
Kewangan Luar Pesisir Labuan (Pindaan) 2009.

(2) Akta ini mula berkuat kuasa pada tarikh yang ditetapkan oleh
Menteri melalui pemberitahuan dalam Warta.

**Pindaan tajuk panjang**

**2.** Akta Lembaga Perkhidmatan Kewangan Luar Pesisir Labuan 1996

_[Akta 545],_ yang disebut "Akta ibu" dalam Akta ini, dipinda dalam
tajuk panjang dengan memotong perkataan "Luar Pesisir".

**Pindaan seksyen 1**

**3.** Seksyen 1 Akta ibu dipinda dengan memotong perkataan "Luar
Pesisir".


-----

_Rang Undang-Undang_

**Pindaan seksyen 2**

**4. Seksyen 2 Akta ibu dipinda-**

_(a) dalam subseksyen (1)-_

(i) dengan memasukkan selepas takrif "Bank" takrif
yang berikut:

' "institusi kewangan Labuan" ertinya mana-mana
orang yang
_(a)_ menyediakan perkhidmatan kewangan
Labuan; atau

_(b)_ diperbadankan, didaftarkan atau ditubuhkan
di bawah undang-undang yang dinyatakan
dalam Jadual;';

(ii) dengan memotong takrif "institusi kewangan luar
pesisir";

(iii) dengan memasukkan selepas takrif "jawatankuasa"
takrif yang berikut:

' "Ketua Pengarah" ertinya Ketua Pengarah yang
dilantik di bawah seksyen 5;';

(iv) dengan menggantikan takrif "Labuan" dengan takrif
yang berikut:

' "Labuan" ertinya Wilayah Persekutuan Labuan;';

(v) dalam takrif "Lembaga", dengan memotong perkataan
"Luar Pesisir";

(vi) dengan memasukkan selepas takrif "Pengerusi" takrif
yang berikut:

' "perbadanan" ertinya mana-mana pertubuhan
perbadanan yang ditubuhkan atau diperbadankan
atau wujud di dalam atau di luar Malaysia dan
termasuklah mana-mana syarikat Labuan asing
sebagaimana yang ditafsirkan dalam Akta Syarikat
Labuan 1990 [Akta 441] tetapi tidak termasuk
(a) mana-mana perbadanan seorang;


-----

_Rang Undang-Undang_

_(b)_ mana-mana kesatuan sekerja yang
didaftarkan di bawah mana-mana undangundang bertulis; dan

_(c)_ mana-mana pertubuhan yang didaftarkan di
bawah mana-mana undang-undang bertulis
yang berhubungan dengan koperasi;

"perkhidmatan kewangan Labuan" ertinya apa-apa
perkhidmatan yang disediakan oleh mana-mana
orang di bawah mana-mana undang-undang yang
dinyatakan dalam Jadual;'; dan

(vii) dengan memotong takrif "perkhidmatan kewangan luar
pesisir"; dan

_(b) dengan memotong subseksyen (2)._

**Pindaan seksyen 3**

5. Seksyen 3 Akta ibu dipinda
_(a)_ dalam subseksyen (1), dengan memotong perkataan "Luar
Pesisir"; dan

_(b)_ dalam subseksyen (2)
(i) dalam perenggan (a), dengan menggantikan perkataan
"pusat bagi perkhidmatan kewangan luar pesisir"
dengan perkataan "suatu pusat antarabangsa bagi
perniagaan dan perkhidmatan kewangan";

(ii) dalam perenggan (b), dengan menggantikan perkataan
"perkhidmatan kewangan luar pesisir di Labuan, dan
membuat syor kepada Menteri berkenaan dengannya."
dengan perkataan "perniagaan antarabangsa dan
perkhidmatan kewangan di Labuan; dan"; dan

(iii) dengan memasukkan selepas perenggan (b) perenggan
yang berikut:

_"(c)_ untuk bertindak sebagai pihak berkuasa
pengawalseliaan, penyeliaan dan
penguatkuasaan pusat bagi industri perniagaan
antarabangsa dan perkhidmatan kewangan di
Labuan.".


-----

_Rang Undang-Undang_

**Pindaan seksyen 4**

**6. Seksyen 4 Akta ibu dipinda-**

_(a) dalam subseksyen (1)-_

(i) dengan menggantikan perenggan (a) dengan
perenggan yang berikut:

_"(a)_ untuk mentadbir, menguatkuasakan,
menjalankan dan melaksanakan peruntukan
Akta ini dan undang-undang yang dinyatakan
dalam Jadual dan apa-apa jua yang
bersampingan dengan undang-undang itu dan
untuk memastikan bahawa undang-undang itu
dipatuhi;";

(ii) dengan menggantikan perenggan (c) dengan
perenggan yang berikut:

"(c) untuk mengekalkan reputasi baik Labuan
sebagai suatu pusat perniagaan dan kewangan
antarabangsa;";

(iii) dalam perenggan (d) dan (e), dengan memotong
perkataan "luar pesisir";

(iv) dengan menggantikan perenggan (f) dengan
perenggan yang berikut:

" (f) untuk bekerjasama dengan institusi kewangan
Labuan dan persatuan profesional dan industri
di Labuan untuk memajukan dan mengadakan
perkhidmatan kewangan dan menggalakkan
standard yang tinggi bagi perkhidmatan
kewangan Labuan;";

(v) dengan menggantikan perenggan (g) dengan
perenggan yang berikut:

_"(g)_ untuk menasihati dan membuat syor kepada
Menteri mengenai perkara yang berhubungan
dengan perkhidmatan kewangan Labuan;
dan"; dan


-----

_Rang Undang-Undang_

(vi) dengan memasukkan selepas perenggan (g) perenggan
yang berikut:

_"(h)_ untuk menjalankan semua aktiviti dan
melakukan semua perkara sebagaimana yang
perlu atau bermanfaat dan wajar bagi
pentadbiran Lembaga, atau bagi apa-apa
maksud lain sebagaimana yang diarahkan oleh
Menteri.";

_(b)_ dengan memotong subseksyen (3);

_(c)_ dalam perenggan _(4)(c),_ dengan memasukkan selepas
perkataan "Akta ini" perkataan "atau mana-mana undangundang yang dinyatakan dalam Jadual"; dan

_(d)_ dengan memotong subseksyen (5) dan (6).

**Seksyen baru 4A,** **4B dan 4c**

7. Akta ibu dipinda dengan memasukkan selepas seksyen 4 seksyen
yang berikut:

**"Kuasa untuk mengeluarkan garis panduan**

**4A.** (1) Lembaga boleh, berkenaan dengan Akta ini atau manamana undang-undang yang dinyatakan dalam Jadual atau apa-apa
perkara lain yang berhubungan dengan perkhidmatan kewangan
Labuan, mengeluarkan apa-apa garis panduan untuk menjelaskan
mana-mana peruntukan Akta ini atau undang-undang yang
dinyatakan dalam Jadual atau untuk memudahkan pematuhan
undang-undang oleh institusi kewangan Labuan atau apa-apa
perkara yang berhubungan dengan perkhidmatan kewangan
Labuan.

(2) Lembaga boleh meminda atau membatalkan mana-mana
garis panduan yang dikeluarkan di bawah seksyen ini.

**Kuasa untuk mengeluarkan arahan**

4B. (1) Walau apa pun mana-mana peruntukan yang berlawanan
dalam mana-mana undang-undang lain yang berhubungan dengan
perkhidmatan kewangan Labuan, jika


-----

_Rang Undang-Undang_

Lembaga berpuas hati bahawa adalah perlu untuk berbuat demikian
bagi maksud melaksanakan objektif Lembaga, Lembaga boleh
mengeluarkan arahan kepada suatu institusi kewangan Labuan
berkenaan dengan semua atau mana-mana perkara yang berikut:

_(a)_ dasar yang hendaklah diikuti oleh institusi kewangan Labuan
itu yang berhubungan dengan penjalanan perniagaan institusi
itu di Labuan;

_(b)_ penyeliaan dan pengawalseliaan institusi kewangan Labuan
itu menurut undang-undang yang berhubungan dengan
perkhidmatan kewangan Labuan;

_(c)_ dasar kewangan yang hendaklah dilaksanakan oleh institusi
kewangan Labuan itu; dan

_(d)_ tindakan yang hendaklah diambil oleh institusi kewangan
Labuan itu yang berhubungan dengan anggotanya atau
pekhidmatnya.

(2) Mana-mana institusi kewangan Labuan yang tidak mematuhi
mana-mana arahan yang dikeluarkan di bawah subseksyen (1)
melakukan suatu kesalahan dan boleh didenda, apabila disabitkan
_(a) dalam hal seseorang individu-_

(i) boleh didenda tidak melebihi dua ratus lima
puluh ribu ringgit; dan

(ii) bagi kesalahan yang berterusan, didenda tidak
melebihi dua ribu lima ratus ringgit bagi
setiap hari kesalahan itu berterusan selepas
sabitan; dan

_(b) dalam_ hal suatu pertubuhan perbadanan atau
perkongsian
(i) boleh didenda tidak melebihi lima ratus ribu
ringgit; dan

(ii) bagi kesalahan yang berterusan, didenda tidak
melebihi lima ribu ringgit bagi setiap hari
kesalahan itu berterusan selepas sabitan.


-----

_Rang Undang-Undang_

_Lembaga Perkhidmatan Kewangan Luar Pesisir_ _1_

_Labuan (Pindaan)_

**Kuasa untuk menyiarkan maklumat**

**4c. (1) Lembaga boleh menyiarkan apa-apa maklumat berkenaan**
dengan apa-apa perkara yang berhubungan dengan perkhidmatan
kewangan Labuan atau apa-apa maklumat lain yang disifatkan
oleh Lembaga mempunyai kepentingan aw am.

(2) Tanpa menjejaskan keluasan makna subseksyen (1),
Lembaga boleh menyiarkan apa-apa maklumat yang berhubungan
dengan apa-apa tindakan yang diambil oleh Lembaga terhadap
mana-mana institusi kewangan Labuan.".

**Pindaan seksyen 9**

8. Subseksyen 9(2) Akta ibu dipinda dengan menggantikan perkataan
"luar pesisir" dengan perkataan "Labuan".

**Pindaan seksyen 13**

9. Subseksyen 13(2) Akta ibu dipinda dengan memotong perkataan
"Luar Pesisir".

**Pindaan seksyen 14**

10. Subseksyen 14(2) Akta ibu dipinda dengan memasukkan selepas
perkataan "fungsi atau kuasa" perkataan "di bawah Akta ini dan
undang-undang yang dinyatakan dalam Jadual".

**Pindaan seksyen 15**

11. Subseksyen 15(1) Akta ibu dipinda dengan memasukkan selepas
perkataan "di bawah Akta ini" perkataan "dan undang-undang yang
dinyatakan dalam Jadual".


-----

**Pindaan seksyen 17**

**12.** Seksyen 17 Akta ibu dipinda dalam perenggan _(l)(a)_ dan _6(a)_
dengan menggantikan perkataan "luar pesisir" dengan perkataan
"Labuan".

**Pindaan seksyen 18A**

**13. Seksyen 18A Akta ibu dipinda dengan memotong perkataan "Luar**
Pesisir" di mana-mana jua terdapat dalam seksyen itu.

**Pindaan tajuk Bahagian IIA**

**14.** Tajuk Bahagian IIA Akta ibu dipinda dengan menggantikan
perkataan "PENYERAHAN" dengan perkataan "KUASA PENGU
ATKUAS A AN".

**Pindaan seksyen 28A**

**15. Seksyen 28A Akta ibu dipinda—**

_(a)_ dalam takrif "pihak berkuasa" dengan memasukkan selepas
perkataan "mana-mana pihak berkuasa" perkataan "yang
diletakhakkan dengan kuasa penyeliaan dan pengawalseliaan
atau kuasa penguatkuasaan";

_(b)_ dengan memotong takrif "kemudahan kredit", "pemegang
lesen", "pengurus kumpulan wang", "penyimpan" dan
"syarikat amanah";

_(c)_ dengan memasukkan selepas takrif "bank luar pesisir
berlesen" takrif yang berikut:

' "harta" ertinya
_(a)_ tiap-tiap jenis aset, sama ada yang zahir atau
tidak zahir, harta alih atau tak alih, yang ketara
atau tidak ketara, walau bagaimanapun diperoleh;
dan


-----

_(b)_ dokumen atau surat cara undang-undang dalam
apa-apa bentuk yang menjadi keterangan tentang
hakmilik atau kepentingan dalam aset yang
disebut dalam perenggan (a), termasuk cek bank,
kiriman wang, syer, sekuriti, bon, draf dan surat
kredit;'; dan

_(d) dengan memasukkan selepas takrif "kesalahan jenayah"_
takrif yang berikut:

' "pegawai polis" ertinya mana-mana anggota Polis Diraja
Malaysia sebagaimana yang ditakrifkan dalam Akta Polis
1967 [Akta 344];’.

**Pindaan seksyen 28B**

**16. Seksyen 28B Akta ibu dipinda—**

_(a) dalam subseksyen (1)—_

(i) dalam teks bahasa Inggeris, dengan menggantikan
perkataan "in exercise of dengan perkataan "in
the exercise of; dan

(ii) dengan menggantikan perkataan "mana-mana undangundang lain yang berhubungan dengan perkhidmatan
kewangan luar pesisir" dengan perkataan "undangundang yang dinyatakan dalam Jadual";

_(b)_ dengan memotong subseksyen (2);

_(c)_ dengan memotong subseksyen (4);

_(d)_ dengan menggantikan subseksyen (5), (6) dan (7) dengan
subseksyen yang berikut:

"(5) Apa-apa maklumat yang diperoleh oleh Lembaga di
bawah subseksyen (1) atau mana-mana peruntukan lain
Akta ini atau undang-undang yang dinyatakan dalam
Jadual adalah sulit dan rahsia antara Lembaga dengan
orang yang memberikannya, dan tiada seorang pun yang
mempunyai apa-apa maklumat atau dokumen yang dalam
pengetahuannya telah dizahirkan dengan melanggar
subseksyen ini boleh dengan apa-apa cara menzahirkan
maklumat atau dokumen itu kepada mana-mana orang lain.


-----

(6) Walau apa pun subseksyen (5), Lembaga boleh, memberi,
membocorkan, mendedahkan, menyiarkan atau selainnya menzahirkan
apa-apa maklumat yang dikemukakan di bawah subseksyen (1)
_(a)_ kepada mana-mana orang secara terkumpul atau mengikut
kumpulan jika difikirkan patut olehnya untuk berbuat demikian,
dan penzahiran itu hendaklah terbatas kepada maklumat yang
tidak berkaitan dengan mana-mana satu institusi kewangan
Labuan;

_(b)_ kepada pihak berkuasa pengawalseliaan tempatan suatu institusi
kewangan Labuan dan penzahiran itu bolehlah termasuk apaapa maklumat yang berkaitan dengan mana-mana satu institusi
kewangan Labuan di bawah pengawalseliaan pihak berkuasa
pengawalseliaan tempatan itu jika pihak berkuasa
pengawalseliaan tempatan itu mempunyai peruntukan yang
perlu dalam dokumen konstituennya atau undang-undang yang
bersamaannya untuk melindungi maklumat itu daripada
penzahiran yang menyalahi undang-undang;

_(c)_ kepada agensi penguat kuasa undang-undang tempatan, jika
terdapat syak yang munasabah berdasarkan keterangan yang
diberikan kepada Lembaga tentang suatu kesalahan jenayah
yang akan dilakukan atau sedang dilakukan atau telah dilakukan
dengan syarat bahawa agensi penguat kuasa undang-undang
tempatan itu telah menyempurnakan suatu aku janji kerahsiaan
yang memihak kepada Lembaga yang berhubungan dengan apaapa maklumat yang diberikan di bawah subseksyen ini;

(d) menurut suatu perintah oleh mana-mana mahkamah yang
mempunyai bidang kuasa berwibawa dalam apa-apa prosiding,
jika perintah yang diperoleh telah diperoleh melalui suatu
permohonan ex-parte, Lembaga boleh memberitahu orang yang
tersentuh oleh perintah itu dan selepas menerima pemberitahuan
itu, orang yang tersentuh itu bolehlah memfailkan permohonan
yang perlu kepada mahkamah untuk menentang perintah itu
atau selainnya mematuhi perintah itu dengan sewajarnya;


-----

_(e)_ dengan keizinan institusi kewangan Labuan itu atau
pelanggan institusi kewangan Labuan itu; atau

_(f)_ dalam melaksanakan apa-apa perkiraan undang-undang
atau memorandum persefahaman atau perjanjian dengan
mana-mana kerajaan asing atau pihak berkuasa
pengawalseliaan asing yang dibuat oleh—

(i) Kerajaan Malaysia;

(ii) Lembaga dengan kelulusan Menteri;
atau

(iii) mana-mana agensi penguat kuasa undangundang tempatan yang berkaitan dengan
kelulusan menteri yang berkaitan.

(7) Tanpa menjejaskan mana-mana peruntukan lain dalam
Akta ini atau undang-undang yang dinyatakan dalam Jadual,
Lembaga boleh menerima apa-apa maklumat daripada manamana orang atau pihak berkuasa dalam masa menjalankan manamana kuasa atau kewajipan di bawah Akta ini atau undangundang yang dinyatakan dalam Jadual.";

_(e)_ dengan memotong subseksyen (8) dan (9);

_(f)_ dengan menggantikan subseksyen (10) dengan subseksyen yang
berikut:

"(10) Mana-mana orang yang mengemukakan maklumat palsu
atau mengelirukan atau tidak tepat kepada Lembaga atau tidak
mematuhi seksyen ini melakukan suatu kesalahan dan apabila
disabitkan boleh
_(a)_ dalam hal seseorang individu, didenda tidak melebihi satu
juta dan lima ratus ribu ringgit atau dipenjarakan selama
tempoh tidak melebihi tiga tahun atau kedua-duanya; dan

_(b)_ dalam hal suatu perbadanan atau perkongsian,
boleh didenda tidak melebihi tiga juta ringgit."; dan


-----

_(g)_ dalam subseksyen (11), dengan menggantikan perkataan
"subseksyen (6)" dan "enam bulan" dengan perkataan
"subseksyen (5)" dan "satu tahun", masing-masingnya.

**Seksyen baru 28BA**

**17. Akta ibu dipinda dengan memasukkan selepas seksyen 28B seksyen**
yang berikut:

**"Kuasa untuk melaporkan kesalahan yang disyaki dan**
**keadaan yang tidak memuaskan**

**28BA.** (1) Jika Lembaga dalam menjalankan mana-mana kuasanya
atau dalam menunaikan kewajipannya, atau dalam melaksanakan
mana-mana fungsinya, di bawah Akta ini atau undang-undang
yang dinyatakan dalam Jadual, mengesyaki mana-mana orang
telah melakukan apa-apa kesalahan di bawah Akta ini atau di
bawah undang-undang yang dinyatakan dalam Jadual, adalah sah
bagi Lembaga untuk memberikan maklumat tentang pelakuan itu
kepada pegawai polis yang menjaga balai polis atau kepada manamana pegawai polis lain, atau untuk menyampaikan apa-apa
maklumat berhubung dengan kesalahan itu kepada mana-mana
institusi bank, atau kepada mana-mana institusi kewangan lain
atau orang lain yang tersentuh oleh kesalahan itu, atau kepada
mana-mana pihak berkuasa atau orang yang mempunyai kuasa
untuk menyiasat di bawah, atau untuk menguatkuasakan,
peruntukan undang-undang yang di bawahnya kesalahan itu
disyaki oleh Lembaga telah dilakukan.

(2) Lembaga boleh memberitahu pihak berkuasa
pengawalseliaan tempatan, di bawah syarat kerahsiaan, tentang
apa-apa keadaan yang tidak memuaskan dalam suatu institusi
kewangan Labuan jika Lembaga berpuas hati bahawa maklumat
itu perlu bagi fungsi pengawalseliaan pihak berkuasa
pengawalseliaan tempatan itu.

(3) Subseksyen (1) hendaklah berkuat kuasa dan mempunyai
kesan sepenuhnya, walau apa pun apa-apa yang tidak selaras
dengannya, atau berlawanan dengannya, dalam Akta ini atau
undang-undang yang dinyatakan dalam Jadual atau dalam manamana undang-undang bertulis yang lain.".


-----

**Penggantian seksyen 28c**

**18.** Akta ibu dipinda dengan menggantikan seksyen 28c dengan
seksyen yang berikut:

**"Pemeriksaan**

**28c. (1) Ketua Pengarah atau mana-mana orang yang diberi kuasa**
oleh Lembaga hendaklah, bagi maksud mentadbir,
menguatkuasakan, menjalankan dan memberi kuat kuasa
peruntukan Akta ini atau undang-undang yang dinyatakan dalam
Jadual, mempunyai kuasa
_(a)_ untuk meminta, menyiasat dan memeriksa; atau

_(b)_ untuk membuat salinan atau mengambil cabutan
daripada,

apa-apa rekod, laporan atau dokumen daripada mana-mana
institusi kewangan Labuan atau mana-mana perbadanan yang
berkaitan dengan mana-mana institusi kewangan Labuan.

(2) Mana-mana institusi kewangan Labuan yang tidak
mematuhi seksyen ini melakukan suatu kesalahan dan apabila
disabitkan boleh didenda tidak melebihi satu juta ringgit atau
dipenjarakan selama tempoh tidak melebihi tiga tahun atau keduaduanya.".

**Pindaan seksyen 28D**

**19. Seksyen 28D** Akta ibu dipinda—

_(a)_ dalam subseksyen (1), dengan menggantikan perkataan
"mana-mana undang-undang lain yang berhubungan dengan
perkhidmatan kewangan luar pesisir" dengan perkataan
"undang-undang yang dinyatakan dalam Jadual";

_(b)_ dalam subseksyen (2), dengan memasukkan selepas
perkataan "pegawai penyiasat di bawah Akta ini" perkataan
"atau undang-undang yang dinyatakan dalam Jadual";


-----

_(c) dalam subseksyen (3)-_

(i) dengan memotong perkataan "dan Ketua Pengarah";
dan

(ii) dengan memotong perkataan "atau Ketua Pengarah";
dan

_(d) dengan memotong subseksyen (5) dan (6)._

**Seksyen baru 28E, 28F, 28G, 28H, 28I, 28J, 28K, 28L, 28M, 28N,** **28o**
**dan 28P**

**20. Akta ibu dipinda dengan memasukkan selepas seksyen 28D seksyen**
yang berikut:

**"Kuasa untuk masuk, menggeledah dan menyita**

**28E.** (1) Jika seseorang pegawai penyiasat berpuas hati, atau
mempunyai apa-apa sebab untuk mengesyaki, bahawa seseorang
telah melakukan apa-apa kesalahan di bawah Akta ini atau
undang-undang yang dinyatakan dalam Jadual, dia boleh, jika
pada pendapatnya adalah semunasabahnya perlu untuk berbuat
demikian bagi maksud menyiasat kesalahan itu
_(a)_ masuk ke dalam mana-mana premis sesuatu institusi
kewangan Labuan atau mana-mana perbadanan yang
berkaitan dengan mana-mana institusi kewangan
Labuan;

_(b)_ menggeledah premis itu bagi apa-apa harta, rekod,
laporan, objek, artikel, bahan, benda, buku, buku minit,
akaun, daftar atau dokumen;

_(c)_ memeriksa, membuat salinan atau mengambil cabutan
daripada apa-apa rekod, laporan, objek, artikel, bahan,
benda, buku, buku minit, akaun, daftar atau dokumen
yang disita dan ditahan sedemikian;

_(d)_ mengambil milik dan mengalihkan daripada premis itu,
apa-apa harta, rekod, laporan, objek, artikel, bahan,
benda, buku, buku minit, akaun, daftar atau dokumen
yang disita atau ditahan sedemikian dan menahannya
bagi tempoh yang difikirkan perlu olehnya;


-----

_(e)_ memeriksa mana-mana orang yang berada di dalam, atau di,
premis itu, jika pegawai penyiasat itu mempunyai sebab
untuk mengesyaki bahawa ada pada orang itu apa-apa harta,
rekod, laporan, objek, artikel, bahan, benda, buku, buku
minit, akaun, daftar atau dokumen, termasuklah dokumen
peribadi, yang pada pendapat pegawai penyiasat itu, adalah
perlu bagi maksud menyiasat apa-apa kesalahan jenayah;

_(f)_ memecah buka, memeriksa dan menggeledah apa-apa barang,
bekas atau wadah; atau

_(g)_ memberhentikan, menahan atau menggeledah apa-apa
kenderaan.

(2) Seseorang pegawai penyiasat boleh, jika perlu untuk
berbuat demikian
_(a)_ memecah buka mana-mana pintu luar atau pintu dalam
premis itu atau kenderaan dan masuk ke dalam premis atau
kenderaan itu;

_(b)_ memindahkan dengan menggunakan kekerasan apa-apa
halangan terhadap kemasukan, penggeledahan, penyitaan,
penahanan atau pemindahan itu sebagaimana yang dia diberi
kuasa untuk melaksanakannya; atau

_(c)_ menahan mana-mana orang yang dijumpai di premis itu, atau
di dalam kenderaan itu, sehinggalah penggeledahan itu
selesai.

(3) Walau apa pun peruntukan di bawah Akta ini yang berlawanan,
apa-apa penahanan mana-mana orang di bawah seksyen ini tidak boleh
melebihi dua puluh empat jam tanpa kebenaran seorang Majistret.

(4) Seseorang pegawai penyiasat boleh menyita, mengambil milik,
dan menahan selama apa-apa tempoh yang difikirkan perlu olehnya,
apa-apa harta, rekod, laporan, objek, artikel, bahan, benda, buku, buku
minit, akaun, daftar atau dokumen yang dikemukakan di hadapannya
semasa menjalankan penyiasatannya atau yang dijumpai pada orang
yang sedang diperiksa olehnya.


-----

(5) Suatu senarai kesemua benda yang disita dalam menjalankan
suatu penggeledahan yang dibuat di bawah seksyen ini dan premis di
mana barang tersebut masing-masing itu dijumpai hendaklah
disediakan oleh pegawai penyiasat yang menjalankan penggeledahan
itu dan ditandatangani olehnya.

(6) Penghuni premis yang dimasuki di bawah subseksyen (1), atau
mana-mana orang bagi pihaknya, hendaklah dibenarkan hadir semasa
penggeledahan itu, dan suatu salinan senarai yang disediakan dan
ditandatangani di bawah seksyen ini hendaklah diserahkan kepada
penghuni atau orang itu atas permintaannya.

(7) Walau apa pun peruntukan sebelum ini, tiada pegawai penyiasat
Lembaga boleh masuk ke dalam mana-mana premis melalui
penggunaaan kekerasan tanpa waran penggeledahan yang dikeluarkan
oleh seorang Majistret melainkan jika dia mempunyai alasan yang
munasabah untuk mempercayai bahawa kelengahan dalam
mendapatkan waran penggeledahan itu akan menyebabkan apa-apa
harta, rekod, laporan, objek, barang, bahan, benda, buku, buku minit,
akaun, daftar atau dokumen boleh diganggu atau dimusnahkan atau
matlamat apa-apa kemasukan mungkin terkecewa.

(8) Seseorang pegawai penyiasat hendaklah, melainkan jika
diarahkan selainnya oleh mana-mana mahkamah—

_(a)_ apabila menutup suatu penyiasatan atau apa-apa prosiding
yang berbangkit daripadanya; atau

_(b)_ dengan mendapat keizinan bertulis terlebih dahulu daripada
pegawai atasannya, pada bila-bila masa sebelum menutup
penyiasatan,

melepaskan mana-mana harta, rekod, laporan, objek, artikel, bahan,
benda, buku, buku minit, akaun, daftar atau dokumen yang disita,
ditahan atau dialihkan olehnya, kepada mana-mana orang yang
ditentukan olehnya berhak di sisi undang-undang kepada harta, rekod,
laporan, objek, artikel, bahan, benda, buku, buku minit, akaun, daftar
atau dokumen itu jika dia berpuas hati bahawa harta, rekod, laporan,
objek, artikel, bahan, benda, buku, buku minit, akaun, daftar atau
dokumen itu tidak diperlukan lagi bagi maksud apa-apa pendakwaan
atau prosiding di bawah Akta ini, atau bagi maksud apa-apa
pendakwaan di bawah mana-mana undang-undang bertulis lain.


-----

(9) Suatu rekod bertulis hendaklah dibuat oleh pegawai
penyiasat yang menyebabkan apa-apa pelepasan mana-mana
harta, rekod, laporan, objek, artikel, bahan, benda, buku, buku
minit, akaun, daftar atau dokumen di bawah subseksyen (8)
berkenaan dengan pelepasan itu yang menyatakan dengan
terperinci hal keadaan dan sebab bagi, pelepasan itu.

(10) Jika pegawai penyiasat tidak dapat menentukan orang
yang berhak di sisi undang-undang ke atas harta, rekod,
laporan, objek, artikel, bahan, benda, buku, buku minit, akaun,
daftar atau dokumen lain itu atau jika terdapat lebih daripada
seorang yang menuntut harta, rekod, laporan, objek, artikel,
bahan, benda, buku, buku minit, akaun, daftar atau dokumen
lain itu, pegawai penyiasat itu hendaklah melaporkan perkara
itu kepada seorang Majistret yang hendaklah kemudiannya
memperlakukan harta, rekod, laporan, objek, artikel, bahan,
benda, buku, buku minit, akaun, daftar atau dokumen itu
sebagaimana yang diperuntukkan dalam subseksyen 413
(2), (3) dan (4), seksyen 414, 415 dan 416 Kanun Tatacara
Jenayah.

**Kuasa untuk memeriksa orang**

**28F. (1) Walau apa pun apa-apa undang-undang bertulis, atau sumpah,**
aku janji atau kehendak kerahsiaan atau sulit yang berlawanan, atau
suatu obligasi di bawah suatu perjanjian atau perkiraan, yang nyata atau
tersirat, yang berlawanan, seseorang pegawai penyiasat yang
menjalankan penyiasatan hendaklah mempunyai kuasa untuk mentadbir
sumpah atau ikrar kepada orang yang diperiksa.

(2) Seseorang pegawai penyiasat yang menyiasat suatu kesalahan
boleh
_(a)_ memerintahkan mana-mana orang supaya hadir di
hadapannya bagi maksud diperiksa secara lisan berhubung
dengan apa-apa perkara yang boleh, pada pendapat pegawai
penyiasat itu, membantu dalam penyiasatan kesalahan itu;

(b) memerintahkan mana-mana orang supaya mengemukakan
kepadanya harta, rekod, laporan, objek, artikel, bahan, benda,
buku, buku minit, akaun, daftar atau dokumen atau apa-apa
salinannya yang diperaku, atau apa-apa artikel lain yang
boleh, pada pendapat pegawai penyiasat itu, membantu
dalam penyiasatan kesalahan itu; atau


-----

_(c) melalui notis bertulis menghendaki mana-mana orang supaya_
memberi suatu pernyataan bertulis yang dibuat dengan
bersumpah atau dengan ikrar yang menerangkan dalamnya
segala maklumat yang dikehendaki di bawah notis itu, iaitu
maklumat yang, pada pendapat pegawai penyiasat itu, akan
dapat membantu dalam penyiasatan kesalahan itu.

(3) Perenggan _(2)(b)_ tidak terpakai bagi lejar, buku harian, buku
tunai, buku akaun dan semua buku atau dokumen lain yang digunakan
dalam penjalanan biasa perniagaan sesuatu bank.

(4) Seseorang yang kepadanya suatu perintah di bawah perenggan
_(2)(a) telah diberikan hendaklah-_

_(a)_ hadir mengikut terma perintah itu untuk diperiksa, dan
hendaklah terus hadir sedemikian dari sehari ke sehari
apabila diarahkan sedemikian sehingga pemeriksaaan itu
selesai; dan

_(b)_ sepanjang pemeriksaan itu, mendedahkan segala maklumat
yang ada dalam pengetahuannya, atau yang ada padanya,
berkenaan dengan perkara yang berhubungan dengannya dia
sedang diperiksa, dan menjawab apa-apa soalan yang ditanya
dengan benar dan berdasarkan apa yang dia tahu dan percaya,
dan tidak boleh enggan menjawab apa-apa soalan atas alasan
bahawa soalan itu mungkin menunjukkan bahawa dia atau
suami atau isterinya bersalah.

(5) Seseorang yang kepadanya suatu perintah telah diberikan
di bawah perenggan _(2)(b)_ tidak boleh menyembunyikan,
memusnahkan, mengubah, mengalihkan dari Malaysia,
atau mengurusniagakan, menjual, atau melupuskan apa-apa
buku, rekod, laporan, dokumen atau barang yang dinyatakan
dalam perintah itu, atau mengubah atau mencacatkan apaapa catatan dalam mana-mana buku atau dokumen itu, atau
menyebabkan supaya perbuatan itu dilakukan, atau membantu
atau berkomplot untuk melakukan perbuatan itu.


-----

(6) Seseorang yang kepadanya suatu notis bertulis telah diberikan di
bawah perenggan _(2)(c)_ hendaklah, dalam pernyataannya,
memberikan dan mendedahkan dengan benar semua maklumat yang
dikehendaki di bawah notis itu yang berada dalam pengetahuannya,
atau yang ada padanya, atau yang boleh didapati olehnya, dan tidak
boleh enggan untuk memberikan atau mendedahkan maklumat itu atas
alasan bahawa maklumat itu mungkin menunjukkan bahawa dia atau
suami atau isterinya bersalah.

(7) Seseorang yang kepadanya suatu notis telah diberikan di bawah
subseksyen (2) hendaklah mematuhi perintah atau notis itu dan
subseksyen (4), (5) dan (6) walau apa pun mana-mana undang-undang
bertulis atau rukun undang-undang yang berlawanan.

(8) Jika mana-mana orang mendedahkan apa-apa maklumat atau
mengemukakan apa-apa buku, rekod, laporan, dokumen atau barang
menurut subseksyen (2), (4) dan (6), baik orang yang mula-mula
disebutkan itu, mahupun mana-mana orang lain yang bagi pihak atau
atas arahan atau sebagai ejen atau pekerjanya orang mula-mula disebut
itu mungkin bertindak, tidak boleh disebabkan pendedahan atau
pengemukaan itu, dikenakan apa-apa dakwaan kerana apa-apa
kesalahan di bawah atau menurut kuasa mana-mana undang-undang,
atau dikenakan apa-apa prosiding atau tuntutan oleh mana-mana orang
di bawah atau menurut kuasa mana-mana perjanjian atau perkiraan atau
selainnya.

(9) Seseorang pegawai penyiasat yang memeriksa seseorang di
bawah perenggan _(2)(a)_ hendaklah merekodkan secara bertulis apaapa pernyataan yang dibuat oleh orang itu dan pernyataan yang
direkodkan sedemikian hendaklah dibaca kepada dan ditandatangani
oleh orang itu, dan jika orang itu enggan menandatangani rekod itu,
pegawai itu hendaklah mengendorskan hakikat keengganan itu di
bawah tandatangannya dengan menyatakan hal keengganannya tersebut
dan sebab-sebab baginya, jika ada, yang dinyatakan oleh orang yang
diperiksa itu.


-----

(10) Rekod sesuatu pemeriksaan di bawah perenggan (2)(a), atau
pernyataan bertulis dengan bersumpah atau berikrar yang dibuat
menurut perenggan _(2)(c),_ atau apa-apa buku, rekod, laporan,
dokumen atau barang yang dikemukakan di bawah perenggan (2)(b),
atau selainnya dalam penjalanan sesuatu pemeriksaan di bawah
perenggan (2)(a), atau di bawah suatu pernyataan bertulis dengan
bersumpah atau berikrar yang dibuat menurut perenggan _(2)(c),_
hendaklah, walau apa pun mana-mana undang-undang bertulis atau
rukun undang-undang yang berlawanan, boleh diterima sebagai
keterangan dalam apa-apa prosiding dalam mana-mana mahkamah bagi
suatu kesalahan di bawah Akta ini atau undang-undang yang
dinyatakan dalam Jadual, tidak kira sama ada prosiding itu adalah
terhadap orang yang telah diperiksa, atau yang mengemukakan buku,
rekod, laporan, dokumen atau barang itu, atau yang telah membuat
pernyataan bertulis dengan bersumpah atau ikrar, atau terhadap manamana orang lain.

(11) Mana-mana orang yang melanggar seksyen ini melakukan
suatu kesalahan dan apabila disabitkan boleh didenda tidak melebihi
satu juta ringgit atau dipenjarakan selama tempoh tidak melebihi tiga
tahun atau kedua-duanya, dan, dalam hal kesalahan yang berterusan,
dikenakan denda selanjutnya tidak melebihi satu ribu ringgit bagi setiap
hari yang kesalahan itu berterusan selepas sabitan.

**Pemeriksaan ke atas seseorang**

**28G. (1) Seseorang pegawai penyiasat yang melakukan pemeriksaan ke**
atas mana-mana orang di bawah subseksyen 28E(1) boleh menahan
orang itu selama apa-apa tempoh yang perlu untuk menjalankan
pemeriksaan itu, yang tidak boleh dalam mana-mana hal melebihi dua
puluh empat jam tanpa kebenaran seorang majistret, dan boleh, jika
perlu, memindahkan orang dalam jagaan ke tempat lain untuk
memudahkan pemeriksaan itu.

(2) Tiada seorang pun boleh diperiksa di bawah Bahagian ini kecuali
oleh seseorang pegawai penyiasat yang sama jantinanya dan
pemeriksaan itu hendaklah dijalankan dengan memberikan perhatian
teliti kepada kesopanan.


-----

**Halangan terhadap penjalanan kuasa pegawai penyiasat**

**28H.** (1) Mana-mana orang yang
_(a)_ enggan memberikan mana-mana pegawai penyiasat akses
kepada apa-apa premis atau enggan membenarkan dirinya
diperiksa;

_(b)_ menyerang, menggalang, menghalang atau melengahlengahkan seseorang pegawai penyiasat itu masuk sedangkan
dia berhak untuk masuk;

_(c)_ tidak mematuhi apa-apa tuntutan sah daripada mana-mana
pegawai penyiasat dalam melaksanakan tugas-tugasnya di
bawah Bahagian ini;

_(d)_ enggan memberikan kepada seseorang pegawai penyiasat
apa-apa harta, dokumen atau maklumat yang mungkin
semunasabahnya dikehendaki daripadanya dan yang dia
berkuasa untuk memberikannya;

_(e)_ tidak mengemukakan kepada, atau menyembunyikan atau
cuba untuk menyembunyikan daripada, seseorang pegawai
penyiasat, apa-apa harta, rekod, laporan atau dokumen, yang
dikehendaki oleh pegawai penyiasat itu;

_(f)_ menyelamatkan atau berusaha untuk menyelamatkan apa-apa
benda yang telah disita dengan wajar;

_(g)_ memberi kepada seseorang pegawai penyiasat sebagai benar
apa-apa maklumat yang dia tahu atau mempunyai sebab
untuk percaya adalah palsu; atau

_(h) sebelum_ atau selepas apa-apa penggeledahan atau
penyitaan, memecah buka atau selainnya memusnahkan
apa-apa benda untuk menghalang penyitaannya, atau
pengambilan harta, rekod, laporan atau dokumen,

melakukan suatu kesalahan dan apabila disabitkan boleh didenda tidak
melebihi satu juta ringgit atau dipenjarakan selama tempoh tidak
melebihi lima tahun atau kedua-duanya dan, dalam hal kesalahan yang
berterusan, didenda selanjutnya tidak melebihi satu ribu ringgit bagi
setiap hari yang kesalahan itu berterusan selepas sabitan.


-----

**Pemberian maklumat**

28i. (1) Mana-mana orang yang
_(a)_ mengetahui atau mempunyai sebab untuk mengesyaki
bahawa seseorang pegawai penyiasat sedang bertindak, atau
bercadang untuk bertindak, berkaitan dengan suatu
penyiasatan yang sedang, atau akan, dijalankan di bawah atau
bagi maksud Akta ini atau mana-mana undang-undang yang
dinyatakan dalam Jadual dan menzahirkan kepada manamana orang lain maklumat atau apa-apa perkara lain yang
mungkin akan menjejaskan penyiasatan itu atau penyiasatan
yang dicadangkan itu; atau

_(b)_ mengetahui atau mempunyai sebab untuk mengesyaki
bahawa suatu penzahiran telah dibuat kepada seorang
pegawai penyiasat di bawah Akta ini atau undang-undang
yang dinyatakan dalam Jadual dan menzahirkan kepada
mana-mana orang lain maklumat atau apa-apa perkara lain
yang mungkin boleh menjejaskan apa-apa penyiasatan yang
mungkin dijalankan berikutan dengan penzahiran itu,

melakukan suatu kesalahan dan apabila disabitkan boleh didenda tidak
melebihi satu juta ringgit atau dipenjarakan selama tempoh tidak
melebihi tiga tahun atau kedua-duanya.

(2) Tiada apa-apa jua dalam subseksyen (1) menjadikannya
suatu kesalahan jika seorang peguam bela dan peguam cara
atau pekerjanya menzahirkan apa-apa maklumat atau perkara
lain
_(a)_ kepada kliennya atau wakil kliennya berkaitan dengan
pemberian nasihat kepada klien itu dalam menjalankan dan
bagi maksud khidmat profesional peguambela dan
peguamcara itu; atau

_(b)_ kepada mana-mana orang pada menjangkakan, atau berkaitan
dengan dan bagi maksud, apa-apa prosiding undang-undang.

(3) Subseksyen (2) tidaklah terpakai berhubung dengan
apa-apa maklumat atau perkara lain yang dizahirkan dengan
tujuan untuk mencapai apa-apa maksud yang salah di sisi
undang-undang.


-----

(4) Dalam prosiding terhadap seseorang bagi suatu kesalahan di
bawah seksyen ini, adalah suatu pembelaan jika dibuktikan bahawa
_(a)_ dia tidak mengetahui atau mengesyaki bahawa penzahiran
yang dibuat di bawah perenggan _(2)(b)_ itu mungkin
menjejaskan penyiasatan itu; atau

_(b)_ dia mempunyai kuasa di sisi undang-undang atau alasan
munasabah untuk membuat penzahiran itu.

**Kebolehterimaan pernyataan orang tertuduh**
**28j. (1) Dalam mana-mana perbicaraan atau siasatan oleh sesuatu**
mahkamah terhadap suatu kesalahan di bawah Akta ini atau di bawah
undang-undang yang dinyatakan dalam Jadual, apa-apa pernyataan,
sama ada pernyataan itu boleh disamakan dengan suatu pengakuan atau
tidak atau dalam bentuk lisan atau bertulis, yang dibuat pada bila-bila
masa, sama ada sebelum atau selepas orang itu dipertuduh dan sama
ada semasa penjalanan penyiasatan atau tidak dan sama ada atau tidak
secara keseluruhannya atau sebahagiannya pada menjawab soalan, oleh
seseorang tertuduh kepada atau dengan didengar oleh mana-mana
pegawai penyiasat Lembaga, agensi penguat kuasa, sama ada atau tidak
diterjemahkan kepadanya oleh mana-mana pegawai Lembaga atau
mana-mana orang lain, sama ada yang terlibat atau tidak dalam
penangkapan orang itu, hendaklah, walau apa pun mana-mana undangundang bertulis atau rukun undang-undang yang berlawanan, boleh
diterima sebagai keterangan dalam perbicaraan orang itu dan, jika
orang itu mengemukakan dirinya sebagai saksi, mana-mana pernyataan
sedemikian boleh digunakan dalam pemeriksaan balas dan bagi maksud
mencabar kebolehpercayaannya.

(2) Tiada pernyataan yang dibuat di bawah subseksyen (1) boleh
diterima atau digunakan sebagaimana yang diperuntukkan dalam
subseksyen itu jika pembuatan pernyataan itu ternyata pada mahkamah
telah disebabkan oleh apa-apa dorongan, ugutan atau janji yang
berkaitan dengan pertuduhan terhadap orang itu, yang datang daripada
seseorang dalam Lembaga itu dan mencukupi, pada pendapat
mahkamah itu, untuk memberi orang itu alasan yang pada pendapatnya
munasabah untuk menjangkakan bahawa dengan membuat pernyataan
itu dia akan mendapat apa-apa faedah atau mengelakkan apa-apa
kesusahan dalam kehidupannya berkaitan dengan prosiding
terhadapnya.


-----

(3) Jika mana-mana orang ditangkap atau dimaklumkan
bahawa dia mungkin didakwa atas apa-apa kesalahan di bawah
Akta ini, hendaklah disampaikan padanya suatu notis bertulis,
yang hendaklah diterangkan atau diterjemahkan kepadanya,
mengikut mana-mana yang berkenaan, yang bermaksud seperti
yang berikut:

"Kamu telah ditangkap/dimaklumkan bahawa kamu mungkin
didakwa atas (kesalahan jenayah yang mungkin dipertuduhkan).
Adakah kamu hendak mengatakan apa-apa? Jika ada apa-apa fakta
yang hendak kamu gunakan dalam pembelaan kamu di mahkamah,
kamu dinasihati supaya menyatakannya sekarang. Jika kamu tidak
menyatakannya sehingga kamu pergi ke mahkamah, kurang
kemungkinan keterangan kamu akan dipercayai dan ini akan
membawa kesan buruk kepada kes kamu pada amnya. Jika kamu
ingin menyatakan apa-apa fakta sekarang, dan kamu mahu fakta itu
ditulis, ini akan dilakukan."

(4) Walau apa pun subseksyen (3), sesuatu pernyataan oleh manamana orang yang dituduh melakukan apa-apa kesalahan yang dibuat
sebelum ada masa untuk menyampaikan notis di bawah subseksyen itu
tidaklah menjadi tidak boleh diterima sebagai keterangan semata-mata
kerana tiada notis sedemikian disampaikan padanya jika notis
sedemikian disampaikan padanya dengan seberapa segera yang
semunasabahnya mungkin selepas pernyataan itu dibuat.

(5) Tiada pernyataan yang dibuat oleh seseorang tertuduh pada
menjawab notis bertulis yang disampaikan padanya menurut
subseksyen (3) boleh ditafsirkan sebagai pernyataan yang disebabkan
oleh apa-apa dorongan, ugutan atau janji sebagaimana yang
diperihalkan dalam subseksyen (2), jika pernyataan itu dibuat selainnya
dengan sukarela.

(6) Jika dalam mana-mana prosiding jenayah terhadap seseorang
atas sesuatu kesalahan, keterangan diberikan bahawa tertuduh, apabila
dimaklumkan bahawa dia mungkin didakwa kerananya, gagal
menyatakan apa-apa fakta, iaitu fakta yang dalam hal keadaan yang
wujud pada masa itu dia semunasabahnya dapat dijangkakan akan
menyatakannya apabila dimaklumkan sedemikian, maka mahkamah
dalam menentukan sama ada pihak pendakwa sudah membuktikan kes
_prima facie_ terhadap tertuduh dan dalam menentukan sama ada
tertuduh bersalah atas kesalahan yang dipertuduhkan, boleh membuat
apa-apa kesimpulan daripada kegagalan itu sebagaimana yang pada
pendapatnya patut; dan kegagalan itu boleh, berasaskan kesimpulan itu,
dikira sebagai, atau sebagai dapat disamakan dengan, sokongan apa-apa
keterangan yang diberikan terhadap tertuduh yang berhubungan
dengannya kegagalan itu merupakan suatu perkara material.


-----

(7) Tiada apa-apa jua pun dalam subseksyen (6) boleh dalam manamana prosiding jenayah
_(a)_ menjejaskan kebolehterimaan sebagai keterangan perbuatan
berdiam diri atau apa-apa reaksi lain tertuduh semasa apa-apa
jua pun dikatakan dalam kehadirannya berhubung dengan
kelakuan yang berkenaan dengannya dia dipertuduh, setakat
yang keterangan itu boleh diterima selain oleh sebab
subseksyen itu; atau

_(b)_ dikira sebagai menghalang pembuatan apa-apa kesimpulan
daripada apa-apa perbuatan berdiam diri atau reaksi lain
tertuduh yang dapat dibuat selain oleh sebab subseksyen itu.

**Kebolehterimaan pernyataan dan dokumen orang yang sudah mati**
**atau tidak dapat dikesan**

**28K. Walau apa pun mana-mana undang-undang bertulis lain yang**
berlawanan, dalam apa-apa prosiding terhadap mana-mana orang atas
sesuatu kesalahan di bawah Akta ini atau undang-undang yang disebut
dalam Jadual
_(a)_ apa-apa pernyataan yang dibuat oleh mana-mana orang
kepada seseorang pegawai penyiasat semasa sesuatu
penyiasatan ke atas apa-apa kesalahan di bawah Akta ini atau
undang-undang yang disebut dalam Jadual; dan

(b) mana-mana dokumen, atau salinan mana-mana dokumen,
yang disita daripada mana-mana orang oleh seseorang
pegawai penyiasat pada menjalankan kuasanya di bawah
Akta ini dan undang-undang yang dinyatakan dalam Jadual,
hendaklah boleh diterima sebagai keterangan dalam manamana presiding di Malaysia di hadapan mana-mana
mahkamah, jika orang yang membuat pernyataan atau
dokumen itu atau salinan dokumen itu sudah mati, atau tidak
dapat dikesan atau ditemui, atau sudah menjadi tidak
berupaya untuk memberikan keterangan, atau yang
kehadirannya tidak dapat diperoleh tanpa kelengahan atau
perbelanjaan yang pada pendapat mahkamah adalah tidak
munasabah.


-----

**Kebolehterimaan terjemahan dokumen**
**28L.** (1) Jika apa-apa dokumen yang hendak digunakan dalam manamana presiding terhadap mana-mana orang adalah dalam sesuatu
bahasa selain bahasa kebangsaan atau bahasa Inggeris, terjemahan
dokumen itu dalam bahasa kebangsaan atau bahasa Inggeris hendaklah
boleh diterima sebagai keterangan jika terjemahan itu disertakan
dengan perakuan orang yang menterjemahkan dokumen itu yang
menyatakan bahawa terjemahan itu suatu terjemahan yang tepat, benar
dan betul dan terjemahan itu telah dibuat oleh orang itu atas kehendak
pegawai yang diberi kuasa oleh Lembaga, Pendakwa Raya atau
seseorang pegawai mana-mana agensi penguat kuasa undang-undang
tempatan.

(2) Subseksyen (1) hendaklah terpakai bagi sesuatu dokumen yang
diterjemahkan, tidak kira sama ada dokumen itu telah dibuat di dalam
atau di luar Malaysia, atau sama ada terjemahan itu telah dibuat di
dalam atau di luar Malaysia, atau sama ada milikan dokumen itu telah
diperoleh oleh pegawai diberi kuasa Lembaga, Pendakwa Raya atau
seseorang pegawai mana-mana agensi penguat kuasa undang-undang
tempatan atau pihak berkuasa pengawalseliaan asing di luar Malaysia.

**Keterangan yang diambil di negara asing**

**28M.** (1) Jika apa-apa keterangan diperoleh Lembaga di mana-mana
kedutaan Malaysia, keterangan itu boleh diterima bagi mana-mana
presiding undang-undang di Malaysia dan keterangan itu hendaklah
disifatkan telah diperoleh di Malaysia, walau apa pun apa-apa yang
berlawanan dengan mana-mana undang-undang bertulis.

(2) Bagi maksud seksyen ini, "kedutaan Malaysia" ertinya kedutaan
yang ditubuhkan oleh Kerajaan Malaysia dalam mana-mana Negara
asing.


-----

**Kebolehterimaan pernyataan**

**28N. Rekod sesuatu pemeriksaan, apa-apa harta, rekod, laporan atau**
dokumen yang dikemukakan, atau apa-apa pernyataan yang direkodkan
oleh Lembaga di bawah Akta ini hendaklah, walau apa pun mana-mana
undang-undang bertulis atau rukun undang-undang yang berlawanan,
boleh diterima sebagai keterangan dalam apa-apa prosiding dalam
mana-mana mahkamah bagi, atau berhubung dengan, suatu kesalahan
atau apa-apa perkara lain di bawah Akta ini atau di bawah mana-mana
undang-undang bertulis lain, tidak kira sama ada prosiding itu adalah
terhadap orang yang diperiksa, atau yang mengemukakan harta, rekod,
laporan atau dokumen itu, atau yang telah membuat pernyataan bertulis
dengan bersumpah atau ikrar, atau terhadap mana-mana orang lain.

**Perlindungan pemberi maklumat**

**28o.** (1) Tertakluk kepada subseksyen (2), jika apa-apa aduan yang
dibuat oleh seseorang pegawai Lembaga menyatakan bahawa aduan
telah dibuat berikutan maklumat yang diterima oleh pegawai yang
membuat aduan itu, identiti orang yang daripadanya maklumat itu
diterima hendaklah menjadi rahsia antara pegawai yang membuat
aduan itu dengan orang yang memberikan maklumat itu, dan segala
yang terkandung dalam maklumat itu yang berhubungan dengan
identiti orang yang memberikan maklumat itu, tidak boleh dizahirkan
atau dikehendaki untuk dizahirkan dalam apa-apa prosiding sivil,
jenayah atau prosiding lain dalam mana-mana mahkamah, tribunal atau
kuasa lain.

(2) Jika apa-apa buku, kertas atau dokumen lain, atau apa-apa
rakaman visual atau rakaman bunyi, atau perkara lain atau bahan lain
yang diberikan sebagai keterangan atau boleh diperiksa dalam apa-apa
prosiding sivil, jenayah atau apa-apa prosiding lain dalam mana-mana
mahkamah, tribunal atau pihak berkuasa lain sebagaimana yang disebut
dalam subseksyen (1) mengandungi apa-apa catatan atau perkara lain
yang dalamnya mana-mana orang yang memberikan maklumat itu
dinamakan atau diperihalkan atau ditunjukkan, atau yang mungkin
menyebabkan dia diketahui, mahkamah yang di hadapannya prosiding
itu diadakan hendaklah menyebabkan supaya semua bahagian
daripadanya atau petikan di dalamnya ditutup daripada penglihatan atau
dipadamkan atau selainnya dialihkan setakat yang perlu untuk
melindungi orang itu daripada diketahui.


-----

(3) Mana-mana orang yang memberikan maklumat yang disebut
dalam subseksyen (1) yang mengetahui bahawa maklumat itu adalah
palsu melakukan suatu kesalahan dan hendaklah apabila disabitkan
dipenjarakan selama tempoh tidak melebihi tiga tahun, dan didenda
tidak melebihi satu juta ringgit, dan bagi maksud apa-apa penyiasatan
ke atas, atau pendakwaan, apa-apa kesalahan di bawah subseksyen ini,
subseksyen (1) dan (2) tidak terpakai.

**Bantuan kepada pihak berkuasa lain**

**28P.** (1) Lembaga boleh atas inisiatifnya sendiri, atau atas permintaan
sah mana-mana pihak berkuasa
_(a)_ membekalkan kepada pihak berkuasa yang meminta suatu
salinan apa-apa harta, rekod, laporan, objek, artikel, bahan,
benda, buku, buku minit, akaun, daftar atau dokumen yang
disita, yang ditahan atau diambil milik di bawah seksyen 28E
atau dikemukakan di bawah perenggan 28F(2)(b), atau apaapa pernyataan bertulis dengan bersumpah atau ikrar yang
dibuat di bawah perenggan 28F(2)(C), atau apa-apa rekod
pemeriksaan yang dibuat di bawah subseksyen 28F(9), atau
selainnya dalam penjalanan apa-apa pemeriksaan di bawah
seksyen 28F, dan pihak berkuasa yang meminta itu bolehlah
menggunakan salinan harta, rekod, laporan, objek, artikel,
bahan, benda, buku, buku minit, akaun, daftar atau dokumen
atau rekod pemeriksaan sebagaimana yang perlu atau suai
manfaat berhubung dengan penjalanan kuasanya,
pelaksanaan fungsinya, atau penunaian tugas-tugasnya,
berkenaan dengan mana-mana orang; atau

(b) membenarkan pihak berkuasa yang meminta itu mendapat
akses kepada dan memeriksa mana-mana harta, rekod,
laporan, objek, artikel, bahan, benda, buku, buku minit,
akaun, daftar atau dokumen yang telah dikemukakan
sebelum ini, atau disita, ditahan atau diambil milik, oleh
seseorang pegawai penyiasat di bawah Akta ini atau undangundang yang dinyatakan dalam Jadual, dan pihak berkuasa
yang meminta itu boleh menggunakan apa-apa pengetahuan
yang diperoleh daripada apa yang di akses atau daripada
pemeriksaan itu sebagaimana yang perlu atau suai manfaat
berhubung dengan penjalanan kuasanya, pelaksanaan
fungsinya atau penunaian tugas-tugasnya, berkenaan dengan
mana-mana orang.


-----

(2) Jika Lembaga bersetuju untuk memberikan apa-apa bantuan
itu kepada pihak berkuasa yang meminta itu, Lembaga boleh
menjalankan segala atau sebahagian daripada kuasa pegawai
penyiasat itu sebagaimana yang diperuntukkan di bawah Akta ini
atau undang-undang yang dinyatakan dalam Jadual atau di bawah
undang-undang yang ditadbir oleh pihak berkuasa yang meminta
itu.

(3) Tiada apa-apa jua pun dalam Akta ini boleh ditafsirkan
sebagai memberi kuasa kepada pihak berkuasa yang meminta itu
untuk membocorkan, membuka, mendedahkan atau selainnya
menyiarkan maklumat atau bahan yang didapati olehnya melalui
subseksyen (1) tanpa keizinan Lembaga.".

**Pindaan seksyen 29**

**21. Subseksyen 29(2) Akta ibu dipinda-**

_(a)_ dengan memotong perkataan "dan" di hujung perenggan (e);
dan

_(b)_ dengan memasukkan selepas perenggan (e) perenggan yang
berikut:

_"(ea)_ kesemua wang yang dipungut oleh Lembaga bagi
apa-apa penalti pentadbiran di bawah seksyen 36G
atau di bawah undang-undang yang dinyatakan
dalam Jadual; dan".

**Pindaan seksyen 32 dan 32A**

**22.** Seksyen 32 dan 32A Akta ibu dipinda dengan menggantikan
perkataan "luar pesisir" di mana-mana jua terdapat dengan perkataan
"Labuan".


-----

**Penggantian seksyen 36**

**23. Akta ibu dipinda dengan menggantikan seksyen 36 dengan seksyen**
yang berikut:

**"Perlindungan daripada tindakan guaman dan prosiding**
**undang-undang**

**36.** (1) Tiada tindakan, guaman, pendakwaan atau prosiding lain
boleh diambil atau dibawa, dimulakan atau dikekalkan dalam
mana-mana mahkamah atau di hadapan mana-mana pihak
berkuasa yang lain terhadap
_(a)_ Menteri;

_(b)_ Lembaga;

_(c)_ mana-mana anggota, pegawai,jawatankuasa, pekhidmat,
ejen Lembaga; atau

_(d)_ mana-mana orang lain yang bertindak mengikut undangundang bagi pihak, atau sebagai mematuhi arahan
Lembaga,

bagi atau oleh sebab, atau berkenaan dengan, apa-apa perbuatan
yang dilakukan atau pernyataan yang dibuat atau ditinggalkan
daripada dilakukan atau dibuat, atau yang berupa sebagai
dilakukan atau dibuat atau ditinggalkan daripada dilakukan atau
dibuat, menurut atau dalam melaksanakan atau yang diniatkan
menurut atau untuk melaksanakan, Akta ini, atau undang-undang
yang dinyatakan dalam Jadual, atau apa-apa garis panduan,
arahan, maklumat atau benda lain yang dikeluarkan di bawah Akta
ini atau undang-undang yang dinyatakan dalam Jadual jika
perbuatan atau pernyataan itu dilakukan atau dibuat, atau
ditinggalkan daripada dilakukan atau dibuat, dengan suci hati.

(2) Bagi maksud Bahagian IIA, tiada tindakan guaman atau
pendakwaan atau prosiding lain boleh diambil atau boleh dibawa
atau dikekalkan dalam mana-mana mahkamah atau di hadapan
mana-mana pihak berkuasa lain terhadap mana-mana orang yang
mematuhi mana-mana peruntukan di bawah Bahagian IIA.

(3) Peruntukan sebelum ini adalah merupakan tambahan
kepada, dan bukan mengurangkan, Akta Perlindungan Pihak
Berkuasa Awam 1948 _[Akta 198],_ dan bagi maksud Akta itu,
tiap-tiap orang yang disebut dalam peruntukan sebelum ini
hendaklah disifatkan sebagai pegawai awam atau seseorang yang
terlibat atau yang diambil bekerja bagi melaksanakan kewajipan
awam.".


-----

**Penggantian seksyen 36A**

**24.** Akta ibu dipinda dengan menggantikan seksyen 36A dengan
seksyen yang berikut:

**"Pewakilan dalam prosiding sivil**

**36A.** (1) Walau apa pun mana-mana undang-undang bertulis yang
lain
_(a)_ dalam mana-mana prosiding sivil oleh atau terhadap
Lembaga; atau

_(b)_ dalam mana-mana prosiding sivil lain yang Lembaga
dikehendaki atau dibenarkan oleh mahkamah untuk
diwakili atau didengar, atau selainnya berhak untuk
diwakili atau didengar,

mana-mana orang yang diberi kuasa secara bertulis oleh Lembaga
bagi maksud itu boleh, bagi pihak Lembaga, memulakan prosiding
itu atau hadir dalam prosiding itu dan boleh membuat segala
kehadiran dan permohonan dan melakukan segala tindakan
berkenaan dengan prosiding itu bagi pihak Lembaga.

(2) Bagi maksud seksyen ini, mana-mana orang termasuklah—

_(a)_ mana-mana pengarah, pegawai atau pekerja Lembaga
yang telah diterima masuk sebagai peguam bela dan
peguam cara di bawah Akta Profesion Undang-Undang
1976 [Akta 166];

_(b)_ mana-mana peguam bela dan peguam cara Mahkamah
Tinggi Malaya atau Mahkamah Tinggi Sabah dan
Sarawak; atau

_(c)_ seorang peguam persekutuan atau peguam kanan
persekutuan di Jabatan Peguam Negara.".


-----

**Seksyen baru 36AA**

**25. Akta ibu dipinda dengan memasukkan selepas seksyen 36A**
seksyen yang berikut:

**"Kuasa tambahan Lembaga**

**36AA.** (1) Tanpa menjejaskan mana-mana peruntukan di bawah
mana-mana undang-undang bertulis, Lembaga hendaklah
mempunyai locus standi atau hak undang-undang—

_(a)_ untuk hadir, memulakan dan menjalankan prosiding
(sama ada sivil atau jenayah) dalam mana-mana
mahkamah berkenaan dengan apa-apa perkara yang
berhubungan dengan fungsinya dan kuasanya di bawah
Akta ini atau mana-mana undang-undang yang
dinyatakan dalam Jadual;

_(b)_ untuk memohon dan memperoleh relief yang tersedia
ada bagi mana-mana litigan sivil termasuklah tetapi
tidak terhad kepada relief di bawah Akta Relief Spesifik
1950 [Akta 137];

_(c)_ untuk mendapatkan panduan dan arahan daripada
Mahkamah Tinggi tentang apa-apa perkara undangundang atau tentang tafsiran atau pelaksanaan manamana peruntukan Akta ini atau undang-undang yang
dinyatakan dalam Jadual; dan

_(d)_ untuk campur tangan dalam mana-mana prosiding yang
dalamnya institusi kewangan Labuan merupakan suatu
pihak.

(2) Walau apa pun subseksyen (1), Lembaga boleh menuntut
bagi mendapatkan balik fi, jumlah wang yang kena dibayar di
bawah Akta ini atau kos perundangan yang dilakukan dalam
menjalankan kuasanya di bawah Akta ini daripada orang atau
institusi kewangan Labuan yang berkaitan, mengikut mana-mana
yang berkenaan.".

**Pindaan seksyen 36B**

**26. Seksyen 36B** Akta ibu dipinda dengan menggantikan perkataan
"Ketua Pengarah" di mana-mana jua terdapat dengan perkataan
"Lembaga".

**Pindaan seksyen 36c**

27. Seksyen 36c Akta ibu dipinda dengan menggantikan perkataan
"luar pesisir" di mana-mana jua terdapat dengan perkataan
"Labuan".


-----

**Seksyen baru 36D, 36E, 36F, 36G, 36H** **dan 36I**

**28. Akta ibu dipinda dengan memasukkan selepas seksyen 36c seksyen**
yang berikut:

**"Kuasa untuk mendakwa kesalahan**

**36D. (1) Mana-mana orang yang diberi kuasa oleh Lembaga boleh,**
dengan kebenaran secara bertulis oleh Pendakwa Raya, mendakwa
dalam mana-mana mahkamah apa-apa kes berkenaan dengan
mana-mana kesalahan yang dilakukan di bawah Akta ini atau
mana-mana kesalahan yang dilakukan di bawah undang-undang
yang dinyatakan dalam Jadual.

(2) Bagi maksud seksyen 380 Kanun Tatacara Jenayah _[Akta_
_593], seseorang pegawai atau pekerja Lembaga yang diberi kuasa_
di bawah subseksyen (1) hendaklah disifatkan sebagai seorang
pegawai awam.

(3) Bagi maksud seksyen ini, mana-mana orang hendaklah
termasuk
_(a)_ mana-mana pengarah, pegawai atau pekerja Lembaga
yang telah diterima masuk sebagai seorang peguam bela
dan peguam cara di bawah Akta Profesion UndangUndang 1976; atau

_(b)_ mana-mana peguam bela dan peguam cara Mahkamah
Tinggi Malaya atau Mahkamah Tinggi Sabah dan
Sarawak, mengikut mana-mana yang berkenaan.

**Permohonan bagi penggulungan**

**36E. (1) Walau apa pun peruntukan Akta Syarikat 1965 atau**
undang-undang yang dinyatakan dalam Jadual, mana-mana
perbadanan yang berdaftar di bawah Akta Syarikat Labuan 1990

_[Akta 441], sama ada atau tidak perbadanan itu sedang digulung_
secara sukarela, boleh digulung di bawah suatu perintah
mahkamah atas petisyen Lembaga, mengikut peruntukan Akta
Syarikat Labuan 1990.


-----

(2) Mahkamah boleh memerintahkan penggulungan atas petisyen
yang dibuat di bawah subseksyen (1) jika perbadanan yang disebut
dalam subseksyen (1)
_(a)_ telah didaftarkan di bawah Akta Syarikat Labuan 1990, dan
bahawa pendaftaran itu telah dibatalkan atau diserahkan
balik; atau

_(b)_ telah melanggar mana-mana peruntukan Akta ini atau
undang-undang yang dinyatakan dalam Jadual, sama ada atau
tidak perbadanan itu telah dipertuduh dengan suatu kesalahan
berkenaan pelanggaran itu, atau sama ada atau tidak
pelanggaran telah dibuktikan dalam suatu pendakwaan.

**Hukuman kewangan tambahan**

**36F. Jika seseorang telah disabitkan dengan suatu kesalahan di bawah**
Akta ini atau undang-undang yang dinyatakan dalam Jadual,
mahkamah boleh, jika ia berpuas hati bahawa oleh sebab pelakuan
kesalahan itu orang disabitkan itu memperoleh faedah kewangan atau
faedah kewangan itu terakru bagi manfaat orang itu, memerintahkan
orang yang disabitkan itu untuk membayar, walau apa pun amaun
maksimum apa-apa denda yang selainnya boleh dikenakan di bawah
Akta ini atau undang-undang yang dinyatakan dalam Jadual, suatu
denda tambahan dalam amaun yang bersamaan dengan amaun faedah
kewangan yang dianggarkan oleh mahkamah.

**Kuasa untuk mengenakan penalti pentabdiran**

**36G. (1) Lembaga boleh mengenakan penalti pentadbiran ke atas mana-**
mana orang yang tidak mematuhi mana-mana peruntukan Akta ini atau
undang-undang yang dinyatakan dalam Jadual.

(2) Lembaga hendaklah, sebelum membuat keputusan untuk
mengenakan penalti pentadbiran ke atas seseorang, menyampaikan
notis bertulis kepada orang itu supaya menunjukkan sebab mengapa
penalti pentadbiran tidak patut dikenakan ke atasnya.


-----

(3) Jika suatu penjelasan yang memuaskan tidak diterima dalam
apa-apa tempoh yang dinyatakan dalam notis bertulis itu, Lembaga
boleh mengenakan penalti pentadbiran dalam amaun yang tidak
melebihi lima ratus ringgit bagi setiap hari berlakunya ketidakpatuhan
itu dan apa-apa amaun itu tidak boleh melebihi jumlah sepuluh ribu
ringgit.

(4) Jika seseorang tidak membayar penalti pentadbiran yang
dikenakan oleh Lembaga di bawah subseksyen (3), penalti yang
dikenakan oleh Lembaga boleh diambil guaman terhadapnya dan
didapatkan sebagai hutang yang kena dibayar kepada Lembaga.".

**Injunksi atau relief lain**

**36H.** (1) Lembaga boleh memohon kepada Hakim dalam Kamar atau
kepada mana-mana mahkamah yang mempunyai bidang kuasa
kompeten bagi sesuatu perintah berkenaan dengan apa-apa perkara
yang berhubungan dengan fungsinya di bawah seksyen 4.

(2) Tanpa menjejaskan subseksyen (1), sesuatu perintah di bawah
subseksyen itu boleh mengarahkan orang itu untuk membuat apa-apa
perbuatan yang dinyatakan atau menahan daripada membuat apa-apa
perbuatan yang dinyatakan, bagi maksud
_(a)_ menghalang atau menghentikan apa-apa pelanggaran
peruntukan Akta ini atau undang-undang yang dinyatakan
dalam Jadual;

_(b)_ memaksa mana-mana orang untuk mematuhi apa-apa arahan
yang dikeluarkan di bawah seksyen 4B;

_(c)_ meremedi kesan apa-apa pelanggaran peruntukan Akta ini
atau undang-undang yang dinyatakan dalam Jadual;

_(d)_ pemeliharaan aset; atau

_(e)_ membayar pampasan kepada orang yang mengalami kerugian
akibat pelanggaran itu.


-----

(3) Jika Lembaga membuat suatu permohonan kepada mahkamah
bagi pemberian injunksi atau suatu perintah di bawah seksyen ini,
mahkamah boleh, jika difikirkan adil dan saksama untuk berbuat
demikian, tidak menghendaki Lembaga, sebagai syarat bagi pemberian
injunksi atau perintah itu, memberikan apa-apa aku janji berkenaan
ganti rugi.

(4) Mana-mana orang yang melanggar suatu injunksi atau suatu
perintah yang diberikan oleh mahkamah di bawah seksyen ini yang
terpakai baginya melakukan suatu kesalahan dan apabila disabitkan
boleh didenda tidak melebihi lima ratus ribu ringgit atau dipenjarakan
selama tempoh tidak melebihi dua tahun atau kedua-duanya.

(5) Jika mahkamah telah memberikan suatu injunksi atau suatu
perintah di bawah seksyen ini, mahkamah boleh, atas permohonan oleh
mana-mana orang yang tersentuh oleh injunksi atau perintah itu,
membatalkan atau mengubah injunksi atau perintah itu.

(6) Subseksyen (4) tidak menjejaskan kuasa mahkamah berhubung
dengan hukuman bagi penghinaan mahkamah.

(7) Sementara menunggu penyelesaian suatu injunksi atau suatu
perintah oleh mahkamah di bawah seksyen ini, Lembaga boleh, jika ia
mempunyai alasan yang munasabah untuk mempercayai bahawa
sesuatu institusi kewangan Labuan—

_(a)_ berkemungkinan tidak berupaya untuk mengekalkan _status_
_quo harta dalam atau di bawah milikannya atau kawalannya;_

_(b)_ berkemungkinan akan melarikan diri dengan harta itu atau
melakukan apa-apa perbuatan seumpamanya;

_(c)_ berkemungkinan akan memindahkan harta itu ke mana-mana
tempat, lokasi atau bidang kuasa yang akan menghalang
mana-mana prosiding yang akan berlaku atau
penghakimannya; atau

(d) berkemungkinan akan menguruskan harta itu dengan cara
yang memudaratkan mana-mana pihak berkepentingan
termasuklah pelaburnya, benefisiarinya dan Lembaga,
mengeluarkan suatu perintah yang membekukan mana-mana
harta orang itu, mengikut mana-mana yang berkenaan, di
mana jua harta itu terdapat, atau dalam milikannya, di bawah
kawalannya atau yang kena dibayar daripada mana-mana
sumber kepadanya.


-----

(8) Suatu perintah di bawah subseksyen (7) boleh
termasuk
_(a)_ suatu perintah untuk mengarahkan harta itu, atau sebahagian
daripada harta itu sebagaimana yang dinyatakan dalam
perintah itu, untuk tidak dilupuskan, atau selainnya
diuruskan, oleh mana-mana orang, kecuali dengan cara dan
dalam hal keadaan, jika ada, sebagaimana yang dinyatakan
dalam perintah itu; dan

_(b)_ suatu perintah untuk membenarkan mana-mana pegawainya
untuk menjaga dan mengawal harta, atau sebahagian daripada
harta itu sebagaimana yang dinyatakan dalam perintah itu
jika Lembaga berpuas hati bahawa hal keadaan itu
sedemikian diperlukan.

(9) Suatu perintah di bawah subseksyen (7) hendaklah
terhenti berkuat kuasa selepas tiga puluh hari dari tarikh
perintah itu.

(10) Tiada apa pun dalam seksyen ini boleh menghalang kuasa
mahkamah, selepas permohonan mana-mana orang terkilan dengan
perintah yang dikeluarkan di bawah subseksyen (7), untuk
mengetepikan perintah yang dikeluarkan di bawah subseksyen (7).

(11) Apabila luput perintah yang dikeluarkan di bawah subseksyen
(7), Lembaga boleh memohon kepada Mahkamah untuk melanjutkan
kesahan perintah itu kepada suatu tempoh yang difikirkan sesuai oleh
mahkamah.

(12) Lembaga tidak bertanggungan bagi apa-apa ganti rugi atau kos
yang berbangkit secara langsung atau tidak langsung daripada
pembuatan perintah di bawah seksyen ini melainkan jika dapat
dibuktikan bahawa perintah di bawah subseksyen (7) tidak dibuat
dengan suci hati.


-----

**Audit khas**

36i. (1) Jika terdapat kegagalan di pihak mana-mana institusi
kewangan Labuan atau mana-mana orang untuk mematuhi
peruntukan Akta ini atau undang-undang yang dinyatakan dalam
Jadual, Lembaga boleh mengeluarkan suatu arahan di bawah
seksyen 4B untuk memaksa institusi kewangan Labuan itu untuk
melantik seorang juruaudit khas untuk menjalankan audit khas ke
atas institusi kewangan Labuan itu.

(2) Juruaudit khas yang dilantik di bawah seksyen ini
hendaklah mengemukakan laporannya kepada Lembaga dalam
tempoh yang ditentukan oleh Lembaga.

(3) Seorang juruaudit khas di bawah seksyen ini hendaklah
termasuk seorang "juruaudit yang diluluskan" yang ditakrifkan
dalam seksyen 2 Akta Syarikat Labuan 1990.".

**Pindaan seksyen 37**

**29. Subseksyen 37(1) Akta ibu dipinda dengan memasukkan selepas**
perkataan "Menteri boleh" perkataan ", atas syor Lembaga,".

**Seksyen baru 38A, 38B, 38C, 38D** **dan 38E**

**30. Akta ibu dipinda dengan memasukkan selepas seksyen 38**
seksyen yang berikut:

**"Kuasa untuk meminda Jadual**

**38A. Menteri boleh, atas syor Lembaga, melalui perintah yang**
disiarkan dalam Warta, meminda Jadual.

**Penyampaian dokumen kepada institusi kewangan Labuan**

**38B. (1) Apa-apa dokumen atau notis yang dikehendaki untuk**
disampaikan oleh Lembaga kepada sesuatu institusi kewangan
Labuan boleh disampaikan dengan
_(a) meninggalkannya di pejabat berdaftar institusi_
kewangan Labuan itu; atau


-----

_(b) menghantarkannya melalui pos ke pejabat berdaftar institusi_
kewangan Labuan itu.

(2) Jika dokumen atau notis itu telah disampaikan mengikut
subseksyen (1), dokumen atau notis itu hendaklah disifatkan sebagai
telah disampaikan dengan sewajarya kepada institusi kewangan Labuan
itu.

**Akta Perlindungan Pihak Berkuasa Awam 1948**

**38c.** (1) Akta Perlindungan Pihak Berkuasa Awam 1948 hendaklah
terpakai bagi apa-apa tindakan, guaman, pendakwaan atau prosiding
terhadap Lembaga atau terhadap mana-mana anggota Lembaga, manamana anggota suatu jawatankuasa, atau mana-mana pegawai, pekerja
atau ejen Lembaga berkenaan dengan apa-apa perbuatan atau
peninggalan yang dibuat atau ditinggalkan olehnya atas sifatnya itu.

(2) Orang yang disebut dalam subseksyen (1) hendaklah bagi
maksud memakai Akta Perlindungan Pihak Berkuasa Awam 1948,
disifatkan sebagai seorang pegawai awam atau seseorang yang terlibat
atau yang diambil bekerja bagi melaksanakan kewajipan awam.

**Percanggahan undang-undang**

**38D. Jika terdapat percanggahan antara peruntukan Akta ini dengan**
peruntukan mana-mana undang-undang lain yang berhubungan dengan
perkhidmatan kewangan Labuan, peruntukan Akta ini hendaklah
mengatasi.

**Tatacara jika tiada yang ditetapkan**

**38E. Sekiranya apa-apa perbuatan atau langkah dikehendaki atau**
dibenarkan untuk dilakukan atau diambil di bawah Akta ini atau
undang-undang yang disebut dalam Jadual dan tiada cara atau tatacara
ditetapkan sama ada dalam Akta ini atau peraturan-peraturan,
permohonan boleh dibuat kepada Lembaga untuk arahan tentang cara
yang mengikutnya perbuatan atau langkah itu boleh dilakukan atau
diambil, dan apa-apa perbuatan atau langkah yang dilakukan atau
diambil mengikut arahan Lembaga hendaklah menjadi pelaksanaan
yang sah perbuatan atau langkah itu.".


-----

**Jadual baru**

**31. Akta ibu dipinda dengan memasukkan selepas seksyen 39**
Jadual yang berikut:

"JADUAL

1. Akta Syarikat Labuan 1990 [Akta 441]

_2._ Akta Cukai Aktiviti Perniagaan Labuan 1990 [Akta 445]

3. Akta Amanah Labuan 1996 [Akta 554]

4. Akta Yayasan Labuan 2009

5. Akta Perkhidmatan Kewangan dan Sekuriti Islam Labuan 2009

6. Akta Perkongsian Terhad dan Perkongsian Liabiliti Terhad
Labuan 2009

7. Akta Perkhidmatan Kewangan dan Sekuriti Labuan 2009".

**Pertukaran nama Lembaga dan Tabung Kebajikan Kakitangan**

**32.** **(1) Semua sebutan mengenai Lembaga Perkhidmatan Kewangan**
Luar Pesisir Labuan dalam mana-mana undang-undang bertulis
atau dokumen hendaklah, pada tarikh permulaan kuat kuasa Akta
ini, ditafsirkan sebagai sebutan mengenai Lembaga Perkhidmatan
Kewangan Labuan.

(2) Pertukaran nama "Lembaga Perkhidmatan Kewangan Luar
Pesisir Labuan" kepada "Lembaga Perkhidmatan Kewangan Labuan"
pada tarikh permulaan kuat kuasa Akta ini tidaklah menyentuh apa-apa
hak atau obligasi Lembaga atau menjadikan cacat apa-apa prosiding
undang-undang oleh atau terhadapnya, dan apa-apa prosiding undangundang yang boleh diteruskan atau dimulakan olehnya atau
terhadapnya sebelum tarikh permulaan kuat kuasa Akta ini bolehlah
diteruskan atau dimulakan di bawah namanya yang baru.

(3) Semua tindakan, peraturan, perintah, arahan, pemberitahuan,
kelulusan, keputusan, garis panduan dan tindakan eksekutif yang lain
yang dibuat, diberikan atau dilakukan di bawah, atau mengikut, atau
menurut kuasa Akta ibu sebelum permulaan kuat kuasa Akta ini
hendaklah disifatkan telah dibuat, diberikan atau dilakukan di bawah,
atau mengikut, atau menurut kuasa, peruntukan yang bersamaan yang
dimasukkan atau dipinda oleh Akta ini, dan hendaklah terus
mempunyai kuat kuasa dan kesan sepenuhnya berhubungan dengan
orang yang baginya ia terpakai sehingga dipinda, dimansuhkan atau
dibatalkan di bawah, mengikut, atau menurut kuasa, peruntukan yang
bersamaan yang dimasukkan atau dipinda oleh Akta ini.


-----

(4) Semua surat ikatan, dokumen dan surat cara lain yang
disempurnakan oleh Lembaga di bawah meterai perbadanan "Lembaga
Perkhidmatan Kewangan Luar Pesisir Labuan" sebelum tarikh
permulaan kuat kuasa Akta ini hendaklah terus mempunyai kuat kuasa
dan kesan sepenuhnya pada tarikh permulaan kuat kuasa Akta ini.

(5) Semua wang yang terkandung dalam atau yang kena dibayar
kepada Tabung Kebajikan Kakitangan Lembaga Perkhidmatan
Kewangan Luar Pesisir Labuan yang ditubuhkan di bawah seksyen 18A
Akta ibu hendaklah, apabila Akta ini mula berkuat kuasa, dipindahkan
ke dalam dan disifatkan menjadi sebahagian daripada Tabung
Kebajikan Kakitangan Lembaga Perkhidmatan Kewangan Labuan.

HURAIAN

Rang Undang-Undang ini bertujuan untuk meminda Akta Lembaga
Perkhidmatan Kewangan Luar Pesisir Labuan 1996 ("Akta 545").

_2._ _Fasal 1_ mengandungi tajuk ringkas dan peruntukan tentang
permulaan kuat kuasa Akta yang dicadangkan.

3. _Fasal 2_ bertujuan untuk meminda tajuk panjang Akta 545 dengan
memotong perkataan "Luar Pesisir".

4. _Fasal 3_ bertujuan untuk meminda tajuk ringkas Akta 545 dengan
memotong perkataan "Luar Pesisir".

5. _Fasal 4_ bertujuan untuk meminda seksyen 2 Akta 545 untuk
memasukkan takrif baru dan meminda takrif yang sedia ada yang
digunakan dalam Akta 545.

6. _Fasal 5_ bertujuan utnuk meminda seksyen 3 Akta 545 untuk
meluaskan dan menjelaskan matlamat Lembaga bagi mengungkapkan
dengan lebih baik peranan Lembaga sebagai pihak berkuasa pusat bagi
penyediaan dan pengawalseliaan sektor perkhidmatan perniagaan dan
kewangan di Labuan.


-----

7. _Fasal 6_ bertujuan untuk meminda seksyen 4 Akta 545 untuk
menambah dan menjelaskan fungsi berkanun Lembaga dengan
mengambil kira kuasa pengawalseliaannya dan kuasa
penguatkuasaannya dan untuk mengadakan peruntukan bagi sebutan
mengenai undang-undang yang ditadbir oleh Lembaga sebagai
"undang-undang yang dinyatakan dalam Jadual". Bagi maksud
menjelaskan dan memudahkan rujukan, Jadual mengandungi undangundang yang ditadbir oleh Lembaga. Selanjutnya, subseksyen (5) dan
subseksyen (6) di bawah seksyen 4 dipotong dan dimasukkan di bawah
seksyen baru 4B.

8. _Fasal 7 bertujuan untuk memasukkan seksyen baru 4A, 4B_ dan 4c
ke dalam Akta 545. Seksyen 4A adalah berhubung dengan kuasa
Lembaga untuk mengeluarkan garis panduan secara am. Seksyen 4B
adalah berhubung dengan kuasa Lembaga untuk mengeluarkan arahan
dan seksyen 4c adalah berhubung dengan kuasa Lembaga untuk
menyiarkan maklumat.

9. _Fasal 10_ bertujuan untuk meminda seksyen 14 Akta 545 dengan
memasukkan selepas perkataan "fungsi kuasa" perkataan "di bawah
Akta dan undang-undang yang dinyatakan dalam Jadual" untuk
meluaskan kuasa untuk mewakilkan oleh Lembaga.

10. _Fasal 11_ bertujuan untuk meminda seksyen 15 Akta 545 untuk
menjelaskan bahawa kuasa Lembaga untuk menubuhkan jawatankuasa
berkenaan dengan pelaksanaan fungsinya di bawah Akta 545 adalah
termasuk juga fungsinya di samping di bawah undang-undang yang
ditadbir oleh Lembaga.

11. _Fasal 14_ bertujuan untuk meminda tajuk Bahagian IIA bagi
menjadikannya lebih jelas.

12. _Fasal 15 bertujuan untuk meminda seksyen 28A_ Akta 545. Takrif
"pihak berkuasa" digantikan dengan takrif yang lebih luas. Selanjutnya,
takrif "kesalahan jenayah" ditambah untuk memasukkan ruang lingkup
yang lebih luas bagi kesalahan. Selanjutnya, takrif "kemudahan kredit",
"pemegang lesen", "pengurus kumpulan wang", "penyimpan" dan
"syarikat amanah" dipotong. Fasal 15 selanjutnya bertujuan untuk
memasukkan takrif "pegawai polis", dan "harta".

13. _Fasal 16 bertujuan untuk meminda seksyen 28B Akta 545 dengan_
menggantikan subseksyen (5), (6) dan (7) dengan subseksyen baru
mengenai pengemukaan maklumat. Subseksyen (10) digantikan untuk
menjelaskan bahawa adalah menjadi kesalahan bagi mana-mana orang
yang mengemukakan maklumat palsu atau mengelirukan atau tidak
tepat kepada Lembaga atau tidak mematuhi seksyen 28B Akta 545.

14. _Fasal 17_ bertujuan untuk memasukkan suatu seksyen baru 28BA
untuk memberi kuasa kepada Lembaga untuk melaporkan kesalahan
yang disyaki dan jika berlaku keadaan yang tidak memuaskan.


-----

15. _Fasal 18_ bertujuan untuk menggantikan seksyen 28c Akta 545
untuk menambahkan kuasa Ketua Pengarah Lembaga atau mana-mana
orang yang diberi kuasa oleh Ketua Pengarah untuk memeriksa manamana orang atau untuk memeriksa atau membuat salinan apa-apa
dokumen.

16. _Fasal 19_ bertujuan untuk menggantikan seksyen 28D Akta 545
untuk memotong subseksyen (5) dan (6). Kuasa seseorang pegawai
penyiasat termasuk juga kuasa yang berkenaan di bawah undangundang yang ditadbir oleh Lembaga.

17. _Fasal 20_ bertujuan untuk memasukkan seksyen baru 28E, 28F,
28G, 28H, 28I, 28J, 28K, 28L, 28M, 28N, 28o dan 28P ke dalam Akta
545 yang berhubung dengan kuasa penguatkuasaan Lembaga dan untuk
kebolehterimaan keterangan yang diperoleh. Seksyen 28E adalah
berhubung dengan kuasa untuk masuk, penggeledahan dan penyitaan
mana-mana pegawai penyiasat. Seksyen 28F adalah berhubung dengan
kuasa untuk memeriksa orang. Seksyen 28G memberi kuasa kepada
pegawai penyiasat untuk melakukan pemeriksaan ke atas mana-mana
orang. Seksyen 28H menjadikannya suatu kesalahan bagi mana-mana
orang yang menghalang apa-apa penyiasatan sementara seksyen 28I
menjadikannya suatu kesalahan bagi mana-mana orang untuk
memberikan maklumat tentang apa-apa penyiasatan. Seksyen 28J, 28K
dan 28L adalah berhubung dengan kebolehterimaan keterangan.
Seksyen 28M adalah berhubung dengan kebolehterimaan keterangan
yang diambil dalam mana-mana kedutaan Malaysia di luar negeri.
Seksyen 280 adalah berhubung dengan perlindungan pemberi
maklumat. Seksyen 28N dan 28P selanjutnya menambahkan kuasa
Lembaga untuk bekerjasama dengan agensi penguat kuasa undangundang yang lain. Kuasa-kuasa ini adalah serupa dengan peruntukan di
bawah Akta Pencegahan Pengubahan Wang Haram dan Pencegahan
Pembiayaan Keganasan 2001 [Akta 613].

18. _Fasal 21_ bertujuan untuk meminda seksyen 29 Akta 545 untuk
memasukkan subseksyen baru _(ea)_ untuk memperuntukkan bahawa
apa-apa wang yang diterima oleh Lembaga di bawah seksyen 36G
dalam bentuk penalti pentadbiran hendaklah dimasukkan ke dalam
Kumpulan Wang.

19. _Fasal 23_ bertujuan untuk menggantikan seksyen 36 Akta 545
dengan seksyen 36 baru untuk memperuntukkan imuniti bagi Menteri,
Lembaga atau mana-mana orang lain yang bertindak bagi pihak
Lembaga bagi apa-apa perbuatan atau peninggalan yang dibuat dengan
suci hati.

20. _Fasal 24_ bertujuan untuk menggantikan seksyen 36A dengan
seksyen 36A baru untuk memberi kuasa kepada Lembaga untuk
melantik mana-mana orang bagi mewakili Lembaga dalam apa-apa
prosiding sivil.

21. _Fasal 25_ bertujuan untuk memasukkan seksyen baru 36AA bagi
mengadakan kuasa tambahan Lembaga berkenaan dengan apa-apa
prosiding sivil. Di bawah seksyen baru 36AA yang dicadangkan,
Lembaga hendaklah diberikan _locus standi_ untuk memulakan dan
menjalankan apa-apa prosiding sivil berkenaan dengan matlamatnya
dan fungsinya dan untuk memohon kepada Mahkamah bagi relif yang
perlu.


-----

_22._ _Fasal 26_ bertujuan untuk meminda seksyen 36B dengan
menggantikan perkataan "Ketua Pengarah" di mana-mana jua terdapat
dengan perkataan "Lembaga".

23. _Fasal 28_ bertujuan untuk memasukkan seksyen baru 36D, 36E,
36F, 36G, 36H dan 36I. Seksyen 36D mengadakan peruntukan bagi
kuasa Lembaga untuk mendakwa apa-apa kesalahan di bawah Akta 545
dan undang-undang yang ditadbir oleh Lembaga dengan kebenaran
bertulis Peguam Negara. Seksyen 36E mengadakan peruntukan bagi
kuasa Lembaga untuk memohon kepada Mahkamah untuk menggulung
mana-mana syarikat Labuan jika syarikat itu telah melanggar manamana undang-undang. Seksyen 36F memberi kuasa kepada Lembaga
untuk memohon kepada Mahkamah untuk mendapatkan balik apa-apa
keuntungan kewangan yang diperoleh oleh mana-mana orang yang
disabitkan walau apa pun penalti yang dikenakan oleh statut yang
berkaitan. Seksyen 36G memberi kuasa kepada Lembaga untuk
mengenakan penalti pentadbiran. Seksyen 36H memberi kuasa kepada
Lembaga untuk memohon kepada Mahkamah bagi injunksi atau relief
lain sebagaimana yang difikirkan perlu. Seksyen 36I memberi kuasa
kepada Lembaga untuk mengarahkan pelantikan juruaudit khas untuk
menjalankan audit khas ke atas mana-mana institusi kewangan Labuan
apabila terdapat kegagalan untuk mematuhi mana-mana peruntukan
Akta ini atau undang-undang yang ditadbir oleh Lembaga.

24. _Fasal 29_ bertujuan untuk meminda seksyen 37 Akta 545 untuk
menyatakan bahawa Menteri boleh membuat peraturan-peraturan atas
syor Lembaga.

25. _Fasal 30_ bertujuan untuk memasukkan seksyen baru 38A, 38B,
38C, 38D dan 38E ke dalam Akta 545. Seksyen 38A memberi kuasa
kepada Menteri untuk meminda Jadual dalam Akta 545. Seksyen 38B
mengadakan peruntukan bagi kaedah penyampaian dokumen kepada
institusi kewangan Labuan. Seksyen 38c mengadakan peruntukan bagi
pemakaian Akta Perlindungan Pihak Berkuasa Awam [Akta 198] bagi
Lembaga. Seksyen 38D mengadakan peruntukan bahawa peruntukan
Akta 545 hendaklah mengatasi sekiranya terdapat percanggahan
dengan perundangan Labuan lain. Seksyen 38E mengadakan
peruntukan bahawa permohonan boleh dibuat kepada Lembaga bagi
arahan jika tiada kaedah ditetapkan dalam Akta 545 atau peraturanperaturannya.

26. _Fasal_ _31_ bertujuan untuk meminda Akta 545 dengan
menyenaraikan undang-undang yang ditadbir oleh Lembaga dalam
Jadual.

_IMPL1KASI KEWANGAN_

Rang Undang-Undang ini tidak akan melibatkan Kerajaan dalam apaapa perbelanjaan wang tambahan.

[PN(U[2])2668]


-----

