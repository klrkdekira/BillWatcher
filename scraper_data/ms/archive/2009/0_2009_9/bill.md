---
Year: 2009
Bill: D.R.29/2009 - Rang Undang-Undang Syarikat Luar Pesisir (Pindaan) 2009 (Lulus)
Title: D.R.29/2009 - Rang Undang-Undang Syarikat Luar Pesisir (Pindaan) 2009 (Lulus)
Download URL: https://www.parlimen.gov.my/files/billindex/pdf/2009/DR292009.pdf
URL: https://www.parlimen.gov.my/files/billindex/pdf/2009/DR292009.pdf
---
---
Reading:
D.R.29/2009
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 29/2009**

RANG UNDANG-UNDANG

_b e r n a m a_

Suatu Akta untuk meminda Akta Syarikat Luar Pesisir 1990.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Syarikat Luar Pesisir**
(Pindaan) 2009.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan am**

**2. Akta Syarikat Luar Pesisir 1990 [Akta 441], yang disebut**
“Akta ibu” dalam Akta ini, dipinda—

_(a)_ dalam teks bahasa Inggeris, dengan menggantikan perkataan
“an offshore” dan “An offshore”, di mana-mana jua
terdapat, masing-masing dengan perkataan “a Labuan”
dan “A Labuan”;


-----

2 _Rang Undang-Undang_

_(b)_ dengan menggantikan perkataan “LUAR PESISIR”,
“Luar Pesisir” dan “luar pesisir”, di mana-mana jua
terdapat, kecuali dalam takrif “syarikat luar pesisir”
dalam subseksyen 2(1) dan dalam ungkapan “Akta Bank
Luar Pesisir 1990” dan “Akta Insurans Luar Pesisir
1990” dalam subseksyen 152(1), masing-masing dengan
perkataan “LABUAN”, “Labuan” dan “Labuan”;

_(c)_ dengan menggantikan perkataan “Pendaftar”, di manamana jua terdapat, kecuali dalam takrif “Pendaftar”
dalam subseksyen 2(1), dengan perkataan “Lembaga”;
dan

_(d)_ dengan menggantikan perkataan “syarikat amanah” dengan
perkataan “syarikat amanah Labuan”, di mana-mana jua
terdapat, kecuali dalam takrif “syarikat amanah” dalam
subseksyen 2(1), dengan perkataan “syarikat amanah
Labuan”.

**Pindaan seksyen 2**

**3.** Subseksyen 2(1) Akta ibu dipinda—

_(a)_ dengan menggantikan takrif “debentur” dengan takrif yang
berikut:

‘ “debentur” termasuklah saham debentur, bon, nota
dan apa-apa keterangan lain mengenai keterhutangan
sesuatu perbadanan kerana wang yang dipinjam, sama
ada atau tidak merupakan suatu gadaian ke atas aset
perbadanan itu, tetapi tidak boleh ditafsirkan sebagai
terpakai bagi mana-mana yang berikut:

_(a)_ apa-apa surat cara yang mengesahkan atau
mewujudkan keterhutangan bagi, atau bagi
wang yang dipinjam untuk membayar balasan
yang kena dibayar di bawah, suatu kontrak
bagi penjualan atau pembekalan barang, harta
atau perkhidmatan atau apa-apa kontrak untuk
sewaan dalam perjalanan biasa perniagaan;

_(b)_ cek, draf bank atau apa-apa bil pertukaran atau
surat kredit yang lain;

_(c)_ nota bank, jaminan atau polisi insurans;

_(d)_ penyata, buku bank atau dokumen lain yang
menunjukkan apa-apa baki dalam akaun semasa,
deposit atau simpanan;


-----

_Syarikat Luar Pesisir (Pindaan)_ 3

_(e)_ apa-apa perjanjian bagi pinjaman jika pemberi
pinjam dan peminjam ialah penandatangan
kepada perjanjian itu dan jika pemberian
pinjaman wang itu adalah dalam perjalanan biasa
perniagaan pemberi pinjam itu, dan apa-apa
nota janji hutang yang dikeluarkan di bawah
terma perjanjian itu; atau

_(f)_ apa-apa surat cara atau produk atau kelas surat
cara atau produk yang ditetapkan oleh Menteri,
atas syor Lembaga, melalui perintah yang
disiarkan dalam _Warta;’;_

_(b)_ dengan memotong takrif “debentur bercagar”;

_(c)_ dengan menggantikan takrif “ditetapkan” dengan takrif
yang berikut:

‘ “ditetapkan”, jika tiada cara disebut, ertinya
ditetapkan dari semasa ke semasa melalui perintah yang
disiarkan dalam _Warta, dan kuasa untuk menetapkan_
termasuklah kuasa untuk membuat peruntukan yang
berlainan dalam perintah itu bagi orang yang berlainan
atau golongan, kategori atau perihalan orang yang
berlainan;’;

_(d)_ dengan memotong takrif “dolar”;

_(e)_ dengan memasukkan selepas takrif “juruaudit yang
diluluskan” takrif yang berikut:

‘ “kesalahan serius yang melibatkan fraud atau
kecurangan” ertinya suatu kesalahan yang boleh dihukum
dengan pemenjaraan selama suatu tempoh yang tidak
kurang daripada dua tahun atau, jika terdapat kerugian
nilai aset yang diperoleh atau yang mungkin diperoleh
yang dialami oleh syarikat, anggota atau pemegang
debentur daripada pelakuan kesalahan itu, kerugian
itu melebihi dua ratus lima puluh ribu ringgit;’;

_(f)_ dengan memasukkan selepas takrif “Labuan” takrif yang
berikut:

‘ “Lembaga” ertinya Lembaga Perkhidmatan Kewangan
Labuan yang ditubuhkan di bawah seksyen 3 Akta
Lembaga Perkhidmatan Kewangan Labuan 1996

[Akta 545];’;


-----

_Rang Undang-Undang_

_(g)_ dengan memasukkan selepas takrif “Mahkamah” takrif
yang berikut:

‘ “mahkamah” ertinya mahkamah yang berbidang
kuasa berwibawa;’;

_(h)_ dengan memasukkan selepas takrif “Menteri” takrif yang
berikut:

‘ “menyatakan”, jika tiada cara disebut, ertinya
dinyatakan dari semasa ke semasa secara bertulis,
dan kuasa untuk menyatakan termasuklah kuasa untuk
menyatakan berlainan bagi orang yang berlainan
atau golongan, kategori dan perihalan orang yang
berlainan;’;

_(i) dengan memotong takrif “modal syer terbitan”;_

_(j)_ dalam takrif “pakar”, dengan memasukkan selepas perkataan
“akauntan,” perkataan “peguam cara,”;

_(k)_ dengan memasukkan selepas takrif “pegawai” takrif yang
berikut:

‘ “pegawai diberi kuasa” ertinya pegawai yang
diberi kuasa dengan sewajarnya oleh Lembaga;’;

_(l)_ dengan memotong takrif “penaja”;

_(m)_ dengan memotong takrif “Pendaftar”;

_(n)_ dengan menggantikan takrif “Perbadanan” dengan takrif
yang berikut:

‘ “perbadanan” ertinya sesuatu pertubuhan perbadanan
yang dibentuk, diperbadankan atau yang ada di dalam
Malaysia atau di luar Malaysia dan termasuk sesuatu
syarikat Labuan asing tetapi tidak termasuk—

_(a)_ mana-mana perbadanan seorang;

_(b)_ mana-mana kesatuan sekerja yang didaftarkan
di bawah mana-mana undang-undang bertulis
sebagai kesatuan sekerja; atau

_(c)_ mana-mana pertubuhan yang didaftarkan di
bawah mana-mana undang-undang bertulis yang
berhubungan dengan koperasi;’;


-----

_Syarikat Luar Pesisir (Pindaan)_ 5

_(o)_ dengan memasukkan selepas takrif “perbadanan” takrif
yang berikut:

‘ “perisytiharan kesolvenan” ertinya suatu perisytiharan
kesolvenan oleh pengarah-pengarah syarikat Labuan
atau syarikat Labuan asing, sebagaimana dan apabila
dikehendaki oleh peruntukan Akta ini, dan yang disifatkan
sebagai suatu akuan berkanun mengikut pengertian
dan kuat kuasa di bawah Akta Akuan Berkanun 1960

[Akta 60] dan Kanun Keseksaan [Akta 574];’;

_(p)_ dengan memasukkan selepas takrif “pos” takrif yang
berikut:

‘ “ringgit” ertinya ringgit dalam mata wang
Malaysia;

“syarikat amanah Labuan” ertinya sesuatu perbadanan
yang didaftarkan sebagai suatu syarikat amanah Labuan
di bawah Akta Perkhidmatan Kewangan dan Sekuriti
Labuan 2009 [Akta ];’;

_(q)_ dengan memotong takrif “prospektus”;

_(r)_ dengan memotong takrif “syarikat amanah”;

_(s)_ dalam takrif “syarikat asing”, dalam perenggan (a), dengan
memasukkan selepas perkataan “syarikat,” perkataan
“perbadanan,”;

_(t)_ dengan memasukkan selepas takrif “syarikat asing” takrif
yang berikut:

‘ “syarikat berhad dengan jaminan” ertinya sesuatu
syarikat yang dibentuk atas prinsip liabiliti anggotanya
dihadkan oleh memorandumnya kepada apa-apa amaun
yang anggota itu masing-masing boleh mengaku janji
untuk menyumbang kepada aset syarikat itu sekiranya
syarikat itu digulungkan;

“syarikat berhad dengan syer” ertinya sesuatu syarikat
yang dibentuk atas prinsip liabiliti anggotanya dihadkan
oleh memorandumnya kepada amaun, jika ada, yang
belum dibayar atas syer yang dipegang oleh mereka
masing-masing;’;


-----

6 _Rang Undang-Undang_

_(u)_ dengan memasukkan selepas takrif “syarikat domestik”
takrif yang berikut:

‘ “syarikat Labuan” ertinya sesuatu syarikat yang
diperbadankan atau didaftarkan di bawah Akta ini;’;

_(v)_ dengan memotong takrif “syarikat luar pesisir”;

_(w)_ dengan memasukkan selepas takrif “syarikat Labuan asing”
takrif yang berikut:

‘ “syarikat sel terlindung Labuan” ertinya sesuatu
syarikat yang diperbadankan sebagai, atau yang
ditukar menjadi, suatu syarikat sel terlindung mengikut
peruntukan Bahagian VIIIb Akta ini;

“syarikat tidak berhad” ertinya sesuatu syarikat
yang dibentuk atas prinsip tiada had diletakkan ke
atas liabiliti anggotanya;’;

_(x)_ dengan memasukkan selepas takrif “syer” takrif yang
berikut:

‘ “syer perbendaharaan” ertinya syer sesuatu
perbadanan yang dahulunya diterbitkan tetapi dibeli
semula, ditebus atau selainnya diperoleh oleh perbadanan
itu dan tidak dibatalkan;’; dan

_(y)_ dalam takrif “tarikh pembayaran fi tahunan”, dengan
menggantikan perkataan “subseksyen 15(6)” dengan
perkataan “subseksyen 151(1)”.

**Pemotongan seksyen 5 dan 6**

**4.** Akta ibu dipinda dengan memotong seksyen 5 dan 6.

**Pindaan seksyen 7**

**5. Akta ibu dipinda dengan menggantikan seksyen 7 dengan**
seksyen yang berikut:

“Maksud yang dibenarkan bagi pemerbadanan

**7. (1) Sesuatu syarikat Labuan boleh diperbadankan bagi**
apa-apa maksud yang sah dan, tertakluk kepada mana

-----

_Syarikat Luar Pesisir (Pindaan)_ 7

mana undang-undang bertulis lain mengenai perkhidmatan
kewangan yang terpakai bagi Labuan, hendaklah menjalankan
perniagaannya hanya di, dari atau melalui Labuan.

(2) Tertakluk kepada subseksyen (3), sesuatu syarikat
Labuan boleh menjalankan perniagaan dengan seorang
pemastautin.

(3) Tiada syarikat Labuan boleh—

_(a)_ menerbitkan atau menawarkan kepada mana-mana
pemastautin untuk memohon beli atau membeli;
atau

_(b)_ mempelawa mana-mana pemastautin untuk memohon
beli atau membeli,

apa-apa kepentingan menurut Penggal 5, Bahagian IV Akta
Syarikat 1965 jika terbitan atau tawaran itu atau pelawaan itu
dibuat di Malaysia selain Labuan, melainkan jika peruntukan
Penggal itu dipatuhi.

(4) Tiada syarikat Labuan boleh menjalankan perniagaan
dalam ringgit—

_(a)_ kecuali untuk membayar perbelanjaan pentadbiran dan
perbelanjaan berkanunnya;

_(b)_ melainkan jika dibenarkan di bawah Akta Perkhidmatan
Kewangan dan Sekuriti Labuan 2009 atau Akta
Perkhidmatan Kewangan dan Sekuriti Islam Labuan
2009 [Akta ];

_(c)_ kecuali berhubung dengan pemegangan pelaburan
dalam sesuatu syarikat domestik;

_(d)_ kecuali berhubung dengan pemegangan obligasi hutang
oleh sesuatu syarikat Labuan atau syarikat Labuan
asing; atau

_(e)_ kecuali bagi pembayaran berhubung perhubungan
profesionalnya dengan orang yang dinyatakan dalam
perenggan (6)(c).

(5) Jika sesuatu syarikat Labuan menjalankan perniagaan
dengan seorang pemastautin, syarikat Labuan itu hendaklah
memberitahu Lembaga mengenai apa-apa transaksi antara
syarikat Labuan itu dengan pemastautin itu dalam tempoh
sepuluh hari bekerja dari transaksi sedemikian.


-----

_Rang Undang-Undang_

(6) Walau apa pun subseksyen (5), sesuatu syarikat Labuan
tidak dikehendaki memberitahu Lembaga tentang transaksi
antara syarikat Labuan itu dengan pemastautin itu jika—

_(a)_ syarikat Labuan itu menjalankan apa-apa aktiviti
berlesen dengan seorang pemastautin di bawah Akta
Perkhidmatan Kewangan dan Sekuriti Labuan 2009
atau Akta Perkhidmatan Kewangan dan Sekuriti Islam
Labuan 2009;

_(b) syarikat Labuan itu membuat atau menyenggarakan_
deposit dengan seseorang yang menjalankan perniagaan
dalam Malaysia;

_(c) syarikat Labuan itu membuat atau mengekalkan_
hubungan profesional dengan mana-mana peguam,
wakil, akauntan, penyimpan kira-kira, syarikat
amanah Labuan atau suatu perbadanan yang dimiliki
sepenuhnya oleh suatu syarikat amanah Labuan yang
disediakan oleh syarikat amanah Labuan itu untuk
bertindak atau dilantik sebagai pengarah pemastautin
atau setiausaha pemastautin sesuatu syarikat Labuan,
syarikat pengurusan, penasihat pelaburan atau orang
lain yang serupa yang menjalankan perniagaan dalam
Malaysia;

_(d)_ syarikat Labuan itu menyediakan atau menyenggarakan
buku dan rekod dalam Malaysia;

_(e) syarikat Labuan itu mengadakan, dalam Malaysia,_
mesyuarat pengarahnya atau anggotanya;

_(f)_ syarikat Labuan itu memperoleh atau memegang apa-apa
pajakan ke atas apa-apa harta bagi maksud operasinya
atau sebagai tempat tinggal bagi pegawainya atau
pekerjanya;

_(g)_ syarikat Labuan itu memegang syer, obligasi hutang
atau sekuriti lain dalam syarikat yang diperbadankan
di bawah Akta ini atau dalam syarikat domestik, atau
memegang syer, obligasi hutang atau sekuriti lain
termasuk syer dan apa-apa harta yang diperuntukkan
sebagai sandaran untuk menjamin apa-apa peminjaman
bagi maksud sesuatu transaksi yang dibuat dalam
penjalanan biasa perniagaan berkaitan dengan pemberian
pinjaman wang; atau

_(h)_ seorang pemastautin Malaysia memegang syer dalam
syarikat Labuan itu.


-----

_Syarikat Luar Pesisir (Pindaan)_ 9

**Pindaan seksyen 8**

**6. Akta ibu dipinda dengan menggantikan seksyen 8 dengan**
seksyen yang berikut:

“Pentadbiran syarikat Labuan

**8.** (1) Lembaga bertanggungjawab bagi pentadbiran wajar Akta
ini, dan tertakluk kepada arahan dan kawalan am Lembaga
dan kepada apa-apa sekatan dan batasan yang ditetapkan,
apa-apa yang dikehendaki oleh Akta ini supaya dilantik,
diberi kuasa, dilakukan atau ditandatangani oleh Lembaga
boleh dilantik, diberi kuasa, dilakukan atau ditandatangani
oleh seseorang pegawai diberi kuasa Lembaga dan hendaklah
sama sahnya dan sama kesannya seolah-olah dilantik, diberi
kuasa, dilakukan atau ditandatangani oleh Lembaga.

(2) Tiada seorang pun yang berurusan dengan mana-mana
pegawai diberi kuasa Lembaga boleh mengambil berat untuk
melihat atau bertanya sama ada apa-apa sekatan atau batasan
telah ditetapkan, dan tiap-tiap tindakan yang diambil atau
tidak diambil oleh pegawai diberi kuasa itu, setakat yang
tindakan yang diambil atau tidak diambil itu menjejaskan
mana-mana orang itu, hendaklah sama sahnya dan sama
kesannya seolah-olah tindakan itu diambil atau tidak diambil
oleh Lembaga.

(3) Semua mahkamah, hakim dan orang yang bertindak
secara kehakiman hendaklah memberi pengiktirafan kehakiman
akan meterai Lembaga.

(4) Bagi maksud menentukan sama ada sesuatu syarikat
Labuan atau syarikat Labuan asing mematuhi Akta ini,
Lembaga atau mana-mana pegawai diberi kuasa Lembaga
boleh menghendaki syarikat Labuan itu atau syarikat Labuan
asing itu atau mana-mana pegawai syarikat Labuan itu atau
syarikat Labuan asing itu untuk mengemukakan apa-apa buku,
buku minit, daftar atau rekod yang dikehendaki disimpan
oleh syarikat itu di bawah atau oleh Akta ini untuk diperiksa
oleh Lembaga atau pegawai diberi kuasa.

(5) Sesuatu syarikat Labuan, syarikat Labuan asing atau
mana-mana pegawai syarikat itu hendaklah, apabila dikehendaki
oleh Lembaga atau mana-mana pegawai diberi kuasa untuk
berbuat demikian di bawah subseksyen (4), mengemukakan
buku, buku minit, daftar atau rekod itu.


-----

10 _Rang Undang-Undang_

(6) Sesuatu syarikat Labuan atau syarikat Labuan asing
hendaklah membayar apa-apa fi yang ditetapkan kepada
Lembaga.”.

**Pindaan seksyen 9**

**7.** Seksyen 9 Akta ibu dipinda—

_(a)_ dalam subseksyen (1), dengan memasukkan selepas
perkataan “syarikat amanah Labuan” perkataan “atau
mana-mana entiti lain yang diluluskan oleh Lembaga”;
dan

_(b)_ dalam subseksyen (2)—

(i) dengan memasukkan selepas perkataan “syarikat
amanah Labuan” perkataan “atau mana-mana
entiti lain yang diluluskan oleh Lembaga”; dan

(ii) dalam perenggan _(b), dengan menggantikan_
perkataan “Bahagian VIIIa” dengan perkataan
“Bahagian VIII Akta Perkhidmatan Kewangan dan
Sekuriti Labuan 2009 atau seorang pelikuidasi
yang diluluskan jika sesuatu syarikat Labuan atau
syarikat Labuan asing sedang dilikuidasikan”.

**Pindaan seksyen 9a**

**8.** Seksyen 9a Akta ibu dipinda—

_(a)_ dengan memasukkan selepas subseksyen (5) subseksyen
yang berikut:

“(5a) Walau apa pun subseksyen (5), sesuatu
dokumen yang ditandatangan secara elektronik tidak
boleh dikehendaki supaya diperakukan atau disahkan
sebagaimana yang dikehendaki di bawah subseksyen
itu.”;

_(b)_ dalam teks bahasa Inggeris, dalam subseksyen (6), dengan
menggantikan perkataan “his”, di mana-mana jua terdapat,
dengan perkataan “its”; dan


-----

_Syarikat Luar Pesisir (Pindaan)_ 11

_(c)_ dengan memasukkan selepas subseksyen (6) subseksyen
yang berikut:

“(7) Jika sesuatu dokumen diserahkan atau
difailkan secara elektronik sebagai ganti sesuatu
akuan berkanun, suatu perisytiharan mengikut cara
yang ditetapkan oleh Lembaga hendaklah diserahkan
atau difailkan secara elektronik dengan Lembaga, dan
perisytiharan itu hendaklah disifatkan sebagai suatu
perisytiharan di bawah seksyen 199 dan 200 Kanun
Keseksaan.

(8) Jika sesuatu dokumen yang diserahkan atau
difailkan secara elektronik tidak mematuhi peruntukan
yang berhubungan dengan pemfailan elektronik di bawah
Akta ini, Lembaga berhak menyampaikan notis kepada
syarikat amanah Labuan itu kerana ketidakpatuhan
itu, dan jika suatu dokumen gantian diserahkan atau
difailkan dalam tempoh yang ditetapkan, dokumen
gantian itu hendaklah disifatkan sebagai telah diserahkan
atau difailkan mengikut kehendak Akta ini, dan tiada
penalti akan dikenakan dalam tempoh yang ditetapkan
ini.”.

**Pindaan seksyen 9b**

**9.** Seksyen 9b Akta ibu dipinda—

_(a)_ dengan menomborkan semula seksyen itu sebagai
subseksyen (1); dan

_(b)_ dengan memasukkan selepas subseksyen (1) subseksyen
yang berikut:

“(2) Tiada apa-apa jua dalam subseksyen (1) boleh
disifatkan sebagai tidak selaras dengan seksyen 90a,
90b dan 90c Akta Keterangan 1950, dan “orang yang
bertanggungjawab bagi pengurusan dan pengendalian
komputer” hendaklah bagi maksud seksyen ini disifatkan
sebagai Lembaga.”.


-----

12 _Rang Undang-Undang_

**Seksyen baru 9d**

**10.** Akta ibu dipinda dengan memasukkan selepas seksyen 9c
seksyen yang berikut:

“Pengeluaran dokumen secara elektronik

**9d. (1) Lembaga boleh, melalui cara elektronik, mengeluarkan**
apa-apa dokumen yang dikehendaki dikeluarkan olehnya.

(2) Suatu salinan atau cabutan daripada mana-mana
dokumen yang dikeluarkan secara elektronik oleh Lembaga
di bawah subseksyen (1), yang diperakui sewajarnya oleh
Lembaga sebagai salinan benar atau cabutan daripada dokumen
sedemikian, hendaklah boleh diterima sebagai keterangan
dalam apa-apa prosiding sebagai sama kesahannya dengan
dokumen asal.

(3) Tiada apa-apa jua dalam subseksyen (2) boleh disifatkan
sebagai tidak selaras dengan seksyen 90a, 90b dan 90c Akta
Keterangan 1950, dan “orang yang bertanggungjawab bagi
pengurusan dan pengendalian komputer” hendaklah bagi
maksud seksyen ini disifatkan sebagai Lembaga.”.

**Pindaan seksyen 10**

**11.** Seksyen 10 Akta ibu dipinda—

_(a)_ dalam teks bahasa Inggeris, dalam subseksyen (1), dengan
menggantikan perkataan “he” dengan perkataan “the
Authority”; dan

_(b)_ dengan memasukkan selepas subseksyen (5) subseksyen
yang berikut:

“(6) Seseorang juruaudit yang diluluskan hendaklah
menyerahkan atau memfailkan apa-apa dokumen yang
dikehendaki supaya diserahkan atau difailkan di bawah
Akta ini dalam tempoh yang ditentukan.

(7) Seseorang juruaudit yang diluluskan yang tidak
membayar fi tahunan yang dikehendaki di bawah
subseksyen (5) atau tidak menyerahkan atau memfailkan
apa-apa dokumen sebagaimana yang dikehendaki di
bawah subseksyen (6) melakukan suatu kesalahan di
bawah Akta ini.”.


-----

_Syarikat Luar Pesisir (Pindaan)_ 13

**Pindaan seksyen 11**

**12.** Perenggan 11(1)(b) Akta ibu dipinda dengan menggantikan
perkataan “lima ribu dolar” dengan perkataan “dua puluh ribu
ringgit”.

**Pindaan seksyen 12**

**13. Seksyen 12 Akta ibu dipinda—**

_(a)_ dalam teks bahasa Inggeris, dalam subseksyen (1), dengan
menggantikan perkataan “he” dengan perkataan “the
Authority”;

_(b)_ dalam perenggan (4)(b), dengan menggantikan perkataan
“lima ribu dolar” dengan perkataan “dua puluh ribu
ringgit”; dan

_(c)_ dengan memasukkan selepas subseksyen (5) subseksyen
yang berikut:

“(6) Seseorang pelikuidasi yang diluluskan hendaklah
menyerahkan atau memfailkan apa-apa dokumen yang
dikehendaki supaya diserahkan atau difailkan di bawah
Akta ini dalam tempoh yang ditentukan.

(7) Seseorang pelikuidasi yang diluluskan yang tidak
mematuhi subseksyen (6) melakukan suatu kesalahan
di bawah Akta ini.”.

**Pindaan seksyen 13**

**14. Seksyen 13 Akta ibu dipinda—**

_(a)_ dengan menggantikan subseksyen (1) dengan subseksyen
yang berikut:

“(1) Lembaga hendaklah menyimpan apa-apa daftar
yang difikirkannya perlu mengikut apa-apa bentuk
yang difikirkannya patut.”;

_(b)_ dalam subseksyen (6), dengan menggantikan perkataan
“dia” dengan perkataan “Lembaga”;


-----

14 _Rang Undang-Undang_

_(c)_ dengan memasukkan selepas subseksyen (6) subseksyen
yang berikut:

“(6a) Pendaftaran atau penerimaan sesuatu dokumen,
atau keengganan untuk mendaftarkan atau menerima
sesuatu dokumen, oleh Lembaga tidak—

_(a)_ menyentuh kesahan dokumen itu; atau

_(b)_ mewujudkan suatu anggapan tentang ketepatan
maklumat yang terkandung dalam dokumen
itu.

(6b) Tertakluk kepada subseksyen (6c) dan (7),
Lembaga boleh mengeluarkan sesuatu dokumen yang
telah diserahkan kepadanya jika Lembaga mempunyai
alasan yang munasabah untuk mempercayai bahawa
dokumen itu bertentangan dengan undang-undang atau
tidak mematuhi kehendak material Akta ini.

(6c) Lembaga hendaklah memberi peluang kepada
orang yang menyerahkan dokumen yang disebut dalam
subseksyen (6b) untuk menunjukkan sebab mengapa
dokumen itu tidak patut dikeluarkan.”;

_(d)_ dalam teks bahasa Inggeris, dalam perenggan (8)(a),
dengan menggantikan perkataan “him” dengan perkataan
“the Authority”; dan

_(e)_ dalam teks bahasa Inggeris, dalam subseksyen (9), dengan
menggantikan perkataan “his” dengan perkataan “its”.

**Pindaan seksyen 14**

**15. Seksyen 14 Akta ibu dipinda dengan menggantikan**
subseksyen (3) dengan subseksyen yang berikut:

“(3) Sesuatu syarikat Labuan boleh menjadi—

_(a)_ syarikat berhad dengan syer;

_(b)_ syarikat berhad dengan jaminan; atau

_(c)_ syarikat tidak berhad.”.


-----

_Syarikat Luar Pesisir (Pindaan)_ 15

**Pindaan seksyen 15**

**16. Seksyen 15 Akta ibu dipinda—**

_(a)_ dengan menggantikan subseksyen (3) dengan subseksyen
yang berikut:

“(3) Apabila memorandum didaftarkan, Lembaga
hendaklah memperakui di bawah meterainya bahawa
syarikat itu, pada dan dari tarikh yang dinyatakan dalam
perakuan itu, diperbadankan sebagai suatu syarikat
Labuan berhad dengan syer atau jaminan atau ialah
suatu syarikat tidak berhad.”;

_(b)_ dengan memotong subseksyen (6);

_(c)_ dalam subseksyen (7), dengan memasukkan selepas
perkataan “dalam memorandum itu” perkataan “atau
sumbangannya kepada modal syarikat itu”; dan

_(d)_ dengan memasukkan selepas subseksyen (7) subseksyen
yang berikut:

“(8) Lembaga boleh, dari semasa ke semasa,
mengeluarkan arahan, garis panduan atau permintaan
yang didapatinya perlu berkenaan dengan pendaftaran dan
pemerbadanan sesuatu syarikat Labuan, termasuk—

_(a)_ bentuk notis yang dikehendaki diberikan kepada
Lembaga di bawah Akta ini; dan

_(b)_ tatacara yang kena diikuti apabila mendaftarkan
dokumen di bawah Akta ini.”.

**Pindaan seksyen 16**

**17.** Subseksyen 16(2) Akta ibu dipinda, dalam teks bahasa
Inggeris, dengan menggantikan perkataan “he”, di mana-mana
jua terdapat, dengan perkataan “it”.

**Pindaan seksyen 17**

**18.** Subseksyen 17(1) Akta ibu dipinda, dalam teks bahasa Inggeris,
dengan menggantikan perkataan “he” dan “his” masing-masing
dengan perkataan “it” dan “its”.


-----

16 _Rang Undang-Undang_

**Pindaan seksyen 18**

**19. Seksyen 18 Akta ibu dipinda—**

_(a)_ dalam subseksyen (1)—

(i) dalam perenggan (c), dengan memasukkan selepas
perkataan “amaun” perkataan “dan jenis mata
wang”;

(ii) dengan memotong perkataan “dan” di hujung
perenggan _(d);_

(iii) dengan menggantikan noktah di hujung perenggan
_(e) dengan perkataan “; dan”; dan_

(iv) dengan memasukkan selepas perenggan (e) perenggan
yang berikut:

“(f) jika syarikat Labuan itu ialah suatu syarikat
berhad dengan jaminan—

(i) bahawa liabiliti anggotanya adalah
terhad;

(ii) bahawa setiap anggotanya mengaku
janji untuk menyumbang kepada
aset syarikat Labuan itu; dan

(iii) bahawa setiap anggota mengaku
janji untuk menyumbang kepada
aset syarikat Labuan itu, mengikut
apa-apa amaun yang dikehendaki
tetapi tidak melebihi amaun yang
dinyatakan dalam jaminan itu,
sekiranya syarikat itu digulungkan
semasa dia menjadi anggota atau
dalam tempoh satu tahun selepas
dia berhenti menjadi anggota bagi
pembayaran hutang dan liabiliti
syarikat Labuan itu yang dibuat
sebelum dia berhenti menjadi anggota
dan bagi pembayaran kos, caj dan
perbelanjaan penggulungan dan bagi
pelarasan hak pencarum sesama
mereka sendiri.”;


-----

_Syarikat Luar Pesisir (Pindaan)_ 17

_(b)_ dengan menggantikan subseksyen (2) dengan subseksyen
yang berikut:

“(2) Anggota syarikat Labuan hendaklah
bertanggungan kepada syarikat itu bagi amaun yang
belum dibayar bagi syer atau jaminan mereka tetapi
liabiliti mereka sebagai anggota adalah, tertakluk kepada
Akta ini, terhad kepada amaun, jika ada, yang masih
belum dibayar bagi syer atau jaminan yang dipegang
oleh mereka.”; dan

_(c)_ dengan memasukkan selepas subseksyen (2) subseksyen
yang berikut:

“(3) Mana-mana peruntukan atau bahagiannya
yang pada masa itu telah ada dalam memorandum
mana-mana syarikat yang menyatakan—

_(a) amaun modal syer yang dengannya syarikat_
itu bercadang untuk didaftarkan atau telah
didaftarkan; atau

_(b) pembahagian modal syer syarikat itu kepada_
syer mengikut amaun yang telah ditentukan,

hendaklah, setakat yang peruntukan itu berhubungan
dengan perkara yang disebut dalam salah satu atau
kedua-dua perenggan _(a) dan_ _(b), disifatkan telah_
dipotong.

(4) Memorandum sesuatu syarikat Labuan boleh
didaftarkan dalam apa-apa huruf, abjad atau bahasa,
dengan syarat bahawa memorandum itu disertakan
dengan terjemahannya dalam bahasa Inggeris yang
tepat dan terperaku.”.

**Pindaan seksyen 19**

**20. Akta ibu dipinda dengan menggantikan seksyen 19 dengan**
seksyen yang berikut:

“Kuasa syarikat

**19.** (1) Tertakluk kepada Akta ini, dan mana-mana undangundang bertulis di Labuan mengenai perkhidmatan kewangan,
sesuatu syarikat Labuan hendaklah mempunyai keupayaan, hak,


-----

18 _Rang Undang-Undang_

kuasa dan keistimewaan sepenuhnya untuk menjalankan atau
mengusahakan apa-apa perniagaan atau aktiviti, melakukan
apa-apa tindakan, atau membuat apa-apa transaksi.

(2) Memorandum dan perkara sesuatu syarikat Labuan
boleh mengandungi peruntukan yang berhubungan dengan
keupayaan, hak, kuasa atau keistimewaan terhad syarikat
itu.”.

**Pindaan seksyen 21**

**21. Seksyen 21 Akta ibu dipinda—**

_(a)_ dengan memasukkan selepas subseksyen (2b) subseksyen
yang berikut:

“(2c) Subseksyen (2) tidak terpakai bagi sesuatu
syarikat Labuan yang diperbadankan bagi maksud
yang tidak membawa keuntungan termasuk maksud
sosial, khairat atau pendidikan.

(2d) Jika sesuatu syarikat Labuan mempunyai huruf
atau abjad yang bukan dalam huruf rumi sebagai
sebahagian daripada namanya, suatu terjemahan yang
tepat dan terperaku bagi nama itu dalam bahasa
Inggeris hendaklah digunakan dan disebut dengan
jelas dalam—

_(a)_ tiap-tiap komunikasi bertulis yang dihantar oleh,
atau bagi pihak, syarikat itu; dan

_(b)_ tiap-tiap dokumen yang dikeluarkan atau
ditandatangani oleh, atau bagi pihak, syarikat
itu yang membuktikan atau mewujudkan suatu
obligasi undang-undang syarikat itu.”;

_(b)_ dalam subseksyen (3), dengan memotong perkataan “dan
sebaliknya”; dan

_(c)_ dalam subseksyen (5), dengan menggantikan perkataan
“dia” dengan perkataan “Lembaga”.


-----

_Syarikat Luar Pesisir (Pindaan)_ 19

**Pindaan seksyen 22**

**22.** Akta ibu dipinda dalam seksyen 22—

_(a)_ dalam subseksyen (2), dengan menggantikan perkataan
“dia” dengan perkataan “Lembaga”; dan

_(b)_ dalam subseksyen (3), dengan menggantikan perkataan
“Satu” dengan perkataan “Sepuluh”.

**Pindaan seksyen 23**

**23. Seksyen 23 Akta ibu dipinda dengan memasukkan selepas**
subseksyen (2) subseksyen yang berikut:

“(3) Perkara boleh diserahkan dalam huruf, abjad atau bahasa
asing, dengan syarat bahawa perkara itu disertakan dengan
terjemahan yang tepat dan terperaku dalam bahasa Inggeris
baginya, dan sekiranya terdapat percanggahan, pengertian
perkataan dalam huruf, abjad atau bahasa asal hendaklah
terpakai.”.

**Pindaan seksyen 25**

**24.** Subseksyen 25(3) Akta ibu dipinda dengan menggantikan
perkataan “Satu” dengan perkataan “Sepuluh”.

**Pindaan seksyen 26**

**25.** Seksyen 26 Akta ibu dipinda dengan menggantikan
subseksyen (4) dengan subseksyen yang berikut:

“(4) Sesuatu syarikat Labuan boleh, jika dibenarkan oleh
perkaranya, menubuhkan cawangan atau pejabat di mana-mana
bahagian dunia, tetapi ia tidak boleh menubuhkan cawangan
atau pejabat di mana-mana bahagian Malaysia di luar Labuan
kecuali sebagaimana yang diluluskan oleh Lembaga.”.

**Pemotongan Penggal 1 dan 2 Bahagian IV**

**26. Bahagian IV Akta ibu dipinda dengan memotong Penggal 1**
dan 2 yang masing-masing mengandungi seksyen 28 hingga 39
dan seksyen 40 hingga 42.


-----

20 _Rang Undang-Undang_

**Pindaan seksyen 43**

**27. Seksyen 43 Akta ibu dipinda—**

_(a)_ dengan memasukkan selepas subseksyen (1) subseksyen
yang berikut:

“(1a) Lembaga boleh meminta maklumat atau
dokumen tambahan daripada sesuatu syarikat Labuan
berkenaan dengan penyata pengumpukannya di bawah
seksyen ini.”; dan

_(b)_ dalam subseksyen (2), dengan menggantikan perkataan
“Satu” dengan perkataan “Sepuluh”.

**Penggantian seksyen 46**

**28. Akta ibu dipinda dengan menggantikan seksyen 46 dengan**
seksyen yang berikut:

“Syer tiada nilai tara atau bernilai nominal

**46.** (1) Syer sesuatu syarikat Labuan hendaklah syer tiada
nilai tara atau syer bernilai nominal.

(2) Berhubung dengan syer yang diterbitkan oleh sesuatu
syarikat Labuan sebelum tarikh kuat kuasa—

_(a) amaun yang dibayar ke atas syer itu hendaklah suatu_
jumlah kesemua amaun yang telah dibayar kepada
syarikat Labuan itu pada bila-bila masa bagi syer itu
(tetapi tidak termasuk apa-apa premium); dan

_(b) amaun yang belum dibayar ke atas syer itu hendaklah_
perbezaan antara harga terbitan syer itu (tetapi tidak
termasuk apa-apa premium) dengan amaun yang telah
dibayar ke atas syer itu.

(3) Apa-apa amaun yang ada pada kredit akaun premium
syer sesuatu syarikat Labuan dan apa-apa amaun yang ada
pada kredit rizab tebus modal sesuatu syarikat Labuan sebelum
tarikh kuat kuasa hendaklah menjadi sebahagian daripada
modal syer syarikat itu.


-----

_Syarikat Luar Pesisir (Pindaan)_ 21

(4) Walau apa pun subseksyen (3), sesuatu syarikat Labuan
boleh menggunakan amaun yang ada pada kredit akaun
premium syernya untuk—

_(a) memperuntukkan bagi premium yang kena dibayar ke_
atas penebusan debentur atau syer keutamaan boleh
tebus yang diterbitkan sebelum tarikh kuat kuasa itu;

_(b) menghapus kira—_

(i) perbelanjaan permulaan syarikat Labuan itu yang
dilakukan sebelum tarikh kuat kuasa itu; atau

(ii) apa-apa perbelanjaan yang dilakukan, atau komisen
atau brokeraj yang dibayar, atau diskaun yang
dibenarkan, pada atau sebelum tarikh kuat kuasa
itu, bagi atau ke atas apa-apa duti, fi atau cukai
yang kena dibayar ke atas atau berkaitan dengan
apa-apa terbitan syer syarikat itu;

_(c) membayar, menurut suatu perjanjian yang dibuat sebelum_
tarikh kuat kuasa itu, syer yang tidak diterbitkan sebelum
tarikh itu dan yang akan diterbitkan pada atau selepas
tarikh itu kepada anggota syarikat Labuan itu sebagai
syer bonus berbayar penuh;

_(d) membayar keseluruhan atau sebahagian baki belum bayar_
ke atas syer yang diterbitkan sebelum tarikh itu kepada
anggota syarikat Labuan itu; atau

_(e) membayar dividen yang diisytiharkan sebelum tarikh kuat_
kuasa itu, jika dividen itu ditunaikan dengan terbitan
syer kepada anggota syarikat Labuan itu.

(5) Walau apa pun subseksyen (3), jika syarikat Labuan
itu menjalankan perniagaan insurans atau perniagaan takaful
di Labuan, ia juga boleh menggunakan amaun yang ada pada
kredit akaun premium syernya sebaik sebelum tarikh kuat
kuasa itu dengan penguntukan atau pemindahan kepada manamana kumpulan wang yang ditubuhkan dan disenggarakan
menurut Akta Perkhidmatan Kewangan dan Sekuriti Labuan
2009 atau Akta Perkhidmatan Kewangan dan Sekuriti Islam
Labuan 2009, mengikut mana-mana yang berkenaan.

(6) Walau apa pun subseksyen (2), liabiliti seseorang
pemegang syer bagi panggilan berkenaan dengan wang yang
tidak dibayar ke atas syer yang diterbitkan sebelum tarikh
kuat kuasa (sama ada kerana nilai tara syer itu atau melalui
premium) tidaklah terjejas dengan sebab syer itu tidak lagi
mempunyai nilai tara.


-----

22 _Rang Undang-Undang_

(7) Sesuatu syarikat Labuan boleh pada bila-bila masa
sebelum—

_(a) tarikh ia dikehendaki di bawah seksyen 109 untuk_
menyerahkan penyata tahunan pertamanya selepas tarikh
kuat kuasa; atau

_(b) habis tempoh enam bulan dari tarikh kuat kuasa,_

mengikut mana-mana yang lebih awal atau dalam apa-apa
tempoh yang lebih lama sebagaimana yang dibenarkan oleh
Lembaga menyerahkan suatu notis mengenai modal syernya
dengan Lembaga dalam bentuk yang ditetapkan.

(8) Melainkan jika sesuatu syarikat Labuan telah
menyerahkan suatu notis mengenai modal syernya di bawah
subseksyen (7), Lembaga boleh bagi maksud rekod yang
disenggarakan oleh Lembaga, menerima pakai, sebagai modal
syer syarikat Labuan itu, agregat nilai nominal syer yang
diterbitkan oleh syarikat Labuan itu sebagaimana nilai itu
ditunjukkan dalam rekod Lembaga sebaik sebelum tarikh
kuat kuasa itu.

(9) Bagi maksud seksyen ini—

_(a) “tarikh kuat kuasa” ertinya tarikh mula berkuatkuasanya_
Akta Syarikat Luar Pesisir (Pindaan) 2009

[Akta ];

_(b) berhubung dengan sesuatu kontrak (termasuk memorandum_
dan perkara syarikat) yang dibuat, atau surat ikatan
amanah atau dokumen lain yang disempurnakan sebelum
tarikh kuat kuasa itu—

(i) sebutan mengenai nilai tara atau nilai nominal
sesuatu syer hendaklah sebutan mengenai—

(a) jika syer itu diterbitkan sebelum tarikh kuat
kuasa itu, nilai tara atau nilai nominal
syer itu sebaik sebelum tarikh kuat kuasa
itu;

(B) jika syer itu diterbitkan pada atau selepas
tarikh kuat kuasa itu tetapi syer daripada
kelas yang sama telah diterbitkan sebaik
sebelum tarikh kuat kuasa itu, nilai tara
atau nilai nominal yang akan ada pada
syer itu sekiranya syer itu telah diterbitkan
ketika itu; atau


-----

_Syarikat Luar Pesisir (Pindaan)_ 23

(C) jika syer itu diterbitkan pada atau selepas
tarikh kuat kuasa itu dan syer daripada
kelas yang sama tidak diterbitkan sebaik
sebelum tarikh kuat kuasa itu, nilai tara
atau nilai nominal yang ditentukan oleh
pengarah;

(ii) sebutan mengenai apa-apa premium syer hendaklah
dikira sebagai sebutan mengenai apa-apa baki
modal syer berhubung dengan syer itu;

(iii) sebutan mengenai hak untuk mendapat pulangan
modal atas syer hendaklah dikira sebagai sebutan
mengenai hak untuk mendapat pulangan modal
yang nilainya adalah bersamaan dengan amaun
yang dibayar berkenaan dengan nilai tara atau
nilai nominal syer itu; dan

(iv) sebutan mengenai agregat nilai tara atau nilai
nominal modal syer terbitan syarikat Labuan
itu hendaklah dikira sebagai sebutan mengenai
agregat itu sebagaimana yang ada sebaik sebelum
tarikh kuat kuasa itu sebagaimana—

(a) ditambah untuk mengambil kira nilai tara
atau nilai nominal yang disebut dalam
subperenggan (i) bagi apa-apa syer yang
diterbitkan pada atau selepas tarikh kuat
kuasa itu; dan

(B) dikurangkan untuk mengambil kira nilai
tara atau nilai nominal yang disebut dalam
subperenggan (i) bagi apa-apa syer yang
dibatalkan pada atau selepas tarikh kuat
kuasa itu.”.

**Pindaan seksyen 47**

**29. Seksyen 47 Akta ibu dipinda dengan menggantikan**
subseksyen (1) dengan subseksyen yang berikut:

“(1) Sesuatu syarikat Labuan hendaklah mempunyai kuasa
untuk—

_(a) menerbitkan syer yang boleh dibahagikan kepada satu kelas_
atau lebih, dengan apa-apa nama, keutamaan, had dan
hak relatif yang hendaklah dinyatakan atau diperuntukkan


-----

24 _Rang Undang-Undang_

dalam perkara, dan semua harga dan nilai yang diberikan
berkenaan dengan syer itu hendaklah dinyatakan dalam
mata wang selain ringgit; dan

_(b) tertakluk kepada perkaranya, untuk menerbitkan pecahan_
syernya, dan syer pecahan sedemikian hendaklah
mempunyai liabiliti, had, keutamaan, keistimewaan, syarat,
sekatan, hak dan sifat yang bersamaan dengan suatu syer
penuh dari kelas atau siri syer yang sama.”.

**Seksyen baru 47a**

**30.** Akta ibu dipinda dengan memasukkan selepas seksyen 47
seksyen yang berikut:

“Syer perbendaharaan

**47a. (1) Sesuatu syarikat Labuan boleh memegang syernya**
sendiri yang dibeli atau diperoleh selainnya menurut seksyen
48a sebagai syer perbendaharaan jika—

_(a)_ perkara syarikat Labuan itu membenarkan
sedemikian; dan

_(b)_ bilangan syer yang dibeli atau diperoleh, apabila
diagregatkan dengan syer daripada kelas yang sama
yang dipegang oleh syarikat Labuan itu pada masa
pembelian atau pemerolehan itu, tidak melebihi lima
belas peratus syer daripada kelas itu yang dahulunya
diterbitkan oleh syarikat Labuan itu,

(2) Syarikat Labuan itu semasa memegang syernya sendiri
sebagai syer perbendaharaan—

_(a) tidak boleh menjalankan apa-apa hak berkenaan_
dengan syer perbendaharaan itu dan apa-apa yang
berupa penjalanan hak itu adalah batal dan syer
perbendaharaan itu hendaklah dikira sebagai tidak
mempunyai hak pengundian;

_(b) tidak boleh membuat atau menerima apa-apa dividen_
atau pembahagian aset syarikat Labuan itu, termasuk
apa-apa pembahagian aset kepada anggota atas
penggulungan, berkenaan dengan syer itu;

_(c) boleh pada bila-bila masa menjual syer perbendaharaan_
itu untuk mendapatkan wang tunai atau memindahkan
syer itu sebagai balasan bagi pembelian atau
pemerolehan syer dalam atau aset syarikat yang lain
atau aset seseorang;


-----

_Syarikat Luar Pesisir (Pindaan)_ 25

_(d) boleh pada bila-bila masa membatalkan syer_
perbendaharaan itu dan pengarah boleh mengambil
apa-apa langkah yang perlu untuk membolehkan
syarikat itu membatalkan syernya tanpa mematuhi
seksyen 53; dan

_(e)_ boleh mengagihkan syer perbendaharaan itu sebagai
dividen kepada pemegang syer (dividen sedemikian
hendaklah dipanggil “dividen syer”), dengan syarat kos
syer itu semasa pembelian asal hendaklah digunakan
untuk mengurangkan dana yang selainnya tersedia
bagi pengagihan sebagai dividen.”.

**Pindaan seksyen 48**

**31. Seksyen 48 Akta ibu dipinda dengan memotong subseksyen**
(2) dan (3).

**Seksyen baru 48a**

**32. Akta ibu dipinda dengan memasukkan selepas seksyen 48**
seksyen yang berikut:

“Pembelian syernya sendiri oleh syarikat Labuan, dsb.

**48a. (1) Tertakluk kepada subseksyen (2) dan (3), sesuatu**
syarikat Labuan boleh membeli syernya sendiri—

_(a)_ jika memorandum atau perkaranya memperuntukkan
sedemikian; dan

_(b)_ melalui ketetapan khas,

dengan syarat bahawa pembeliannya, sama ada secara langsung
atau tidak langsung hendaklah dibuat setakat apa-apa lebihan
solven yang ada.

(2) Sesuatu pembayaran yang dibuat oleh syarikat Labuan
sebagai balasan bagi pembelian syernya sendiri mengikut
subseksyen (1) boleh dibuat daripada modal atau keuntungan
syarikat Labuan itu asalkan pengarah mengisytiharkan melalui
suatu perisytiharan kesolvenan bahawa—

_(a)_ syarikat Labuan itu berupaya untuk membayar hutangnya
sepenuhnya pada masa pembayaran itu dan boleh
membayar hutangnya apabila genap masa baginya dalam


-----

26 _Rang Undang-Undang_

perjalanan biasa perniagaan dalam masa dua belas bulan
sebaik selepas tarikh pembayaran itu; dan

_(b)_ nilai aset syarikat Labuan itu tidak kurang daripada
nilai liabilitinya (termasuk liabiliti luar jangka) dan
tidak akan selepas pembelian yang dicadangkan itu
menjadi kurang daripada nilai liabilitinya (termasuk
liabiliti luar jangka).

(3) Sesuatu syarikat Labuan tidak boleh membeli manamana syernya sendiri melainkan jika—

_(a)_ syer itu berbayar penuh; dan

_(b)_ sekurang-kurangnya seorang pemegang syer, selain
syarikat Labuan itu sendiri, akan kekal selepas
pembelian itu.

(4) Tertakluk kepada seksyen 47a, sesuatu syarikat Labuan
boleh pada bila-bila masa, melalui ketetapan pengarahnya,
membatalkan mana-mana atau sebahagian daripada syer
syarikat Labuan itu daripada mana-mana kelas yang dibelinya,
dan dalam keadaan itu suatu penyata mengenai pembatalan
itu hendaklah diserahkan kepada Lembaga dalam masa tiga
puluh hari dari tarikh pembatalan itu.

(5) Jika pengarah membuat ketetapan untuk membatalkan
syer yang dibeli sedemikian, modal syer terbitan syarikat
itu hendaklah dikurangkan dengan syer yang dibatalkan
sedemikian.

(6) Pembelian syer menurut subseksyen (1) dan pembatalan
syer yang dibuat menurut subseksyen (4) tidak boleh disifatkan
sebagai pengurangan modal syer syarikat Labuan itu.”.

**Pemotongan seksyen 49 dan 50**

**33. Akta ibu dipinda dengan memotong seksyen 49 dan 50.**

**Pindaan seksyen 51**

**34. Seksyen 51 Akta ibu dipinda—**

_(a)_ dalam subseksyen (1)—

(i) dengan menggantikan perkataan “khas” dengan
perkataan “biasa”;

(ii) dengan memotong perenggan _(a);_


-----

_Syarikat Luar Pesisir (Pindaan)_ 27

(iii) dalam perenggan (b), dengan memotong perkataan
“kepada syer yang lebih besar amaunnya daripada
syernya yang ada”;

(iv) dalam perenggan (c), dengan memotong perkataan
“kepada syer yang lebih kecil amaunnya daripada
yang ditetapkan oleh memorandum atau perkara”;
dan

(v) dalam perenggan (d), dengan memotong perkataan
“daripada apa-apa peringkat nilai”; dan

_(b)_ dengan memotong subseksyen (3) dan (4).

**Pindaan seksyen 53**

**35. Seksyen 53 Akta ibu dipinda—**

_(a)_ dalam subseksyen (6), dengan menggantikan perkataan
“yang diserahkan demikian hendaklah berkuat kuasa”
dengan perkataan “itu hendaklah berkuat kuasa, dan
Lembaga hendaklah mengeluarkan suatu perakuan
mengenai penyerahan sedemikian”; dan

_(b)_ dengan memasukkan selepas subseksyen (9) subseksyen
yang berikut:

“(9a) Walau apa pun subseksyen (1), sesuatu
pengubahan memorandum dengan mengurangkan
amaun modal syernya dan syernya menurut suatu
ketetapan khas yang diluluskan mengikut subseksyen
(1), boleh dibuat tanpa pengesahan Mahkamah, asalkan
pengarah mengisytiharkan melalui suatu perisytiharan
kesolvenan—

_(a)_ bahawa pada pendapat mereka, mengenai kedudukan
syarikat Labuan itu pada tarikh perisytiharan
kesolvenan itu, tidak terdapat alasan yang
syarikat Labuan itu ketika itu akan didapati
tidak dapat membayar hutangnya;

_(b) bahawa pada pendapat mereka—_

(i) jika terdapat niat untuk memulakan
penggulungan syarikat Labuan itu dalam
tempoh dua belas bulan sebaik selepas
tarikh perisytiharan kesolvenan itu,


-----

28 _Rang Undang-Undang_

bahawa syarikat Labuan itu akan dapat
membayar hutangnya dengan sepenuhnya
dalam tempoh dua belas bulan itu yang
bermula dengan permulaan penggulungan
itu; atau

(ii) jika tidak ada niat untuk memulakan
penggulungan, bahawa syarikat Labuan itu
akan dapat membayar hutangnya apabila
genap masanya hutang itu kena dibayar
dalam tempoh dua belas bulan sebaik
selepas tarikh perisytiharan kesolvenan
itu; dan

_(c)_ bahawa mereka berpendapat bahawa nilai aset
syarikat Labuan itu tidak kurang daripada nilai
liabilitinya (termasuk liabiliti luar jangka) dan
tidak akan, selepas pengurangan yang dicadangkan
itu, menjadi kurang daripada nilai liabilitinya
(termasuk liabiliti luar jangka),

dan tiap-tiap pemiutang syarikat Labuan itu yang
berhak kepada apa-apa hutang atau tuntutan yang boleh
diterima sebagai bukti terhadap syarikat Labuan itu
pada tarikh perisytiharan kesolvenan itu berhak untuk
membantah pengurangan itu.

(9b) Pengarah hendaklah menyerahkan suatu salinan
terperaku perisytiharan kesolvenan itu dalam masa
tiga puluh hari kepada Lembaga, dan atas penyerahan
sedemikian Lembaga hendaklah mengeluarkan suatu
perakuan untuk mengesahkan penyerahan perisytiharan
kesolvenan itu.

(9c) Syarikat Labuan itu hendaklah, selama tempoh
enam minggu yang bermula dari tarikh ketetapan,
menyediakan perisytiharan kesolvenan itu atau
salinannya di pejabat berdaftar syarikat Labuan itu
untuk pemeriksaan secara percuma oleh mana-mana
pemiutang syarikat itu.

(9d) Seseorang pemiutang syarikat Labuan itu boleh,
pada bila-bila masa dalam tempoh enam minggu yang
disebut dalam subseksyen (6c), memohon kepada
Mahkamah supaya ketetapan itu dibatalkan.


-----

_Syarikat Luar Pesisir (Pindaan)_ 29

(9e) Subseksyen (9c) dan (9d) hendaklah terpakai
bagi seseorang pemiutang syarikat Labuan itu yang,
pada tarikh permohonannya kepada Mahkamah, berhak
kepada apa-apa hutang atau tuntutan yang, jika tarikh
itu ialah tarikh permulaan penggulungan syarikat
Labuan itu, akan menjadi boleh diterima sebagai bukti
terhadap syarikat Labuan itu.

(9f) Jika sesuatu permohonan dibuat oleh seseorang
pemiutang kepada mahkamah di bawah subseksyen
(9d)—

_(a) pemiutang itu hendaklah seberapa segera yang_
mungkin menyampaikan permohonan itu ke
atas syarikat Labuan itu; dan

_(b) syarikat Labuan itu hendaklah seberapa segera_
yang mungkin memberi Lembaga notis mengenai
permohonan itu.”.

**Pindaan seksyen 55**

**36. Seksyen 55 Akta ibu dipinda—**

_(a)_ dalam subseksyen (2), dengan memotong perkataan
“dibenarkan”;

_(b)_ dengan menggantikan subseksyen (3) dengan subseksyen
yang berikut:

“(3) Syer tidak boleh ditebus melainkan jika syer
itu telah dibayar penuh.”;

_(c)_ dengan memasukkan selepas subseksyen (3) subseksyen
yang berikut:

“(3a) Syer boleh ditebus daripada keuntungan atau,
tertakluk kepada subseksyen (3b), daripada modal
syarikat Labuan itu.

(3b) Syer tidaklah boleh ditebus daripada modal
syarikat Labuan melainkan jika pengarah mengisytiharkan
melalui perisytiharan kesolvenan—

_(a)_ bahawa pada pendapat mereka, mengenai
kedudukan syarikat Labuan itu pada tarikh
perisytiharan itu, tidak terdapat alasan yang
syarikat Labuan itu ketika itu akan didapati
tidak dapat membayar hutangnya;


-----

30 _Rang Undang-Undang_

_(b) bahawa pada pendapat mereka—_

(i) jika terdapat niat untuk memulakan
penggulungan syarikat Labuan itu dalam
tempoh dua belas bulan sebaik selepas
tarikh perisytiharan kesolvenan itu,
bahawa syarikat Labuan itu akan dapat
membayar hutangnya dengan sepenuhnya
dalam tempoh dua belas bulan itu yang
bermula dengan permulaan penggulungan
itu; atau

(ii) jika tidak ada niat untuk memulakan
penggulungan, bahawa syarikat Labuan itu
akan dapat membayar hutangnya apabila
genap masanya hutang itu kena dibayar
dalam tempoh dua belas bulan sebaik
selepas tarikh perisytiharan kesolvenan
itu; dan

_(c)_ bahawa mereka berpendapat bahawa nilai aset
syarikat Labuan itu tidak kurang daripada nilai
liabilitinya (termasuk liabiliti luar jangka) dan
tidak akan, selepas penebusan yang dicadangkan
itu, menjadi kurang daripada nilai liabilitinya
(termasuk liabiliti luar jangka).

(3c) Pengarah hendaklah menyerahkan suatu salinan
terperaku perisytiharan kesolvenan itu dalam masa
tiga puluh hari kepada Lembaga, dan atas penyerahan
itu Lembaga hendaklah mengeluarkan suatu perakuan
untuk mengesahkan penyerahan perisytiharan kesolvenan
itu.”; dan

_(d)_ dengan memotong subseksyen (4), (5), (6), (7) dan (8).

**Pemotongan seksyen 56 dan 57**

**37. Akta ibu dipinda dengan memotong seksyen 56 dan 57.**

**Pindaan seksyen 58**

**38.** Seksyen 58 Akta ibu dipinda—

_(a)_ dalam subseksyen (1)—

(i) dengan memotong perkataan “dan” di hujung
perenggan _(a);_


-----

_Syarikat Luar Pesisir (Pindaan)_ 31

(ii) dengan menggantikan noktah di hujung perenggan
_(b) dengan koma bernoktah; dan_

(iii) dengan memasukkan selepas perenggan (b) perenggan
yang berikut:

“(c) suatu penyata akaun mengenai status
debentur itu; dan

_(d)_ suatu daftar semua debentur yang dibatalkan
atau ditebus.”;

_(b)_ dalam subseksyen (4), dengan menggantikan perkataan
“lima dolar” dengan perkataan “dua puluh ringgit atau
yang setara dengannya dalam apa-apa mata wang”;

_(c)_ dalam subseksyen (5), dengan menggantikan perkataan“lima
dolar” dengan perkataan “dua puluh ringgit atau yang
setara dengannya dalam apa-apa mata wang”;

_(d)_ dalam subseksyen (6), dengan menggantikan perkataan
“Satu” dengan perkataan “Sepuluh”; dan

_(e)_ dengan memotong subseksyen (7).

**Pemotongan seksyen 61, 62, 63, 64 dan 65**

**39.** Akta ibu dipinda dengan memotong seksyen 61, 62, 63, 64
dan 65.

**Pindaan seksyen 66**

**40.** Seksyen 66 Akta ibu dipinda dalam takrif “kepentingan”—

_(a)_ dengan memasukkan selepas perenggan _(d) perenggan_
yang berikut:

“(da) apa-apa kepentingan dalam perkongsian terhad
atau perkongsian liabiliti terhad;”; dan

_(b)_ dalam perenggan (f), dengan memasukkan selepas perkataan
“sesuatu perjanjian perkongsian” perkataan “selain dalam
perenggan _(da)”._

**Pindaan seksyen 67**

**41.** Seksyen 67 Akta ibu dipinda, dalam teks bahasa Inggeris,
dengan menggantikan perkataan “his”, di mana-mana jua terdapat,
dengan perkataan “its”.


-----

32 _Rang Undang-Undang_

**Pindaan seksyen 68**

**42.** Seksyen 68 Akta ibu dipinda—

_(a)_ dengan menggantikan subseksyen (1) dengan subseksyen
yang berikut:

“(1) Jika suatu surat ikatan membuat peruntukan
bagi pelantikan pemegang amanah bagi, atau seorang
wakil bagi, pemegang kepentingan yang diterbitkan atau
dicadangkan diterbitkan oleh sesuatu syarikat Labuan
atau syarikat Labuan asing, Lembaga boleh, tertakluk
kepada seksyen ini, memberikan kelulusannya kepada
surat ikatan itu.”; dan

_(b)_ dalam teks bahasa Inggeris, dalam subseksyen (2), dengan
menggantikan perkataan “his” dengan perkataan “its”.

**Pindaan seksyen 81**

**43.** Subseksyen 81(2) Akta ibu dipinda dengan menggantikan
perkataan “Satu” dengan perkataan “Sepuluh”.

**Pindaan seksyen 83**

**44.** Subseksyen 83(5) Akta ibu dipinda dengan menggantikan
perkataan “Dua” dengan perkataan “Sepuluh”.

**Pindaan seksyen 84**

**45.** Subseksyen 84(2) Akta ibu dipinda dengan menggantikan
perkataan “Dua” dengan perkataan “Sepuluh”.

**Pindaan seksyen 85**

**46.** Subseksyen 85(5) Akta ibu dipinda dengan menggantikan
perkataan “Satu” dengan perkataan “Sepuluh”.


-----

_Syarikat Luar Pesisir (Pindaan)_ 33

**Pindaan seksyen 86**

**47.** Seksyen 86 Akta ibu dipinda—

_(a)_ dalam subseksyen (1), dengan menggantikan perkataan
“Satu” dengan perkataan “Sepuluh”; dan

_(b)_ dalam subseksyen (4), dengan menggantikan perkataan
“Satu” dengan perkataan “Sepuluh”.

**Pindaan seksyen 87**

**48.** Seksyen 87 Akta ibu dipinda—

_(a)_ dengan menggantikan subseksyen (2) dengan subseksyen
yang berikut:

“(2) Tiada seorang pun, selain—

_(a)_ pegawai sesuatu syarikat amanah Labuan yang
diluluskan oleh Lembaga di bawah Akta
Perkhidmatan Kewangan dan Sekuriti Labuan
2009;

_(b)_ suatu syarikat domestik atau sesuatu syarikat
Labuan yang dimiliki sepenuhnya oleh sesuatu
syarikat amanah Labuan; atau

_(c)_ pegawai sesuatu syarikat domestik yang
diberikan lesen atau didaftarkan di bawah Akta
Insurans 1963 [Akta 89], Akta Bank Islam 1983

[Akta 276], Akta Takaful 1984 [Akta 312]
atau Akta Bank dan Institusi Kewangan 1989

[Akta 372] yang memegang syer dalam sesuatu
syarikat Labuan,

yang disediakan bagi pelantikan oleh syarikat amanah
Labuan itu atau syarikat domestik itu di bawah subseksyen
ini hendaklah bertindak sebagai pengarah pemastautin
sesuatu syarikat Labuan.”; dan

_(b)_ dengan menggantikan subseksyen (5) dengan subseksyen
yang berikut:

“(5) Seseorang pengarah pemastautin sesuatu syarikat
Labuan boleh bersara atau meletakkan jawatan tertakluk
kepada terma perjanjian antara syarikat amanah Labuan


-----

34 _Rang Undang-Undang_

yang menyediakannya untuk pelantikan atau syarikat
Labuan atau syarikat domestik itu, mengikut manamana yang berkenaan, dengan syarikat Labuan yang
baginya dia dilantik sebagai pengarah pemastautin.

(5a) Pengarah pemastautin yang disebut dalam
subseksyen (5) boleh digantikan oleh seorang pegawai
lain syarikat amanah Labuan atau syarikat Labuan
atau syarikat domestik yang dimiliki sepenuhnya oleh
syarikat amanah Labuan itu, mengikut mana-mana
yang berkenaan, yang disediakan untuk pelantikan
oleh syarikat amanah Labuan itu.”.

**Pindaan seksyen 88**

**49.** Seksyen 88 Akta ibu dipinda dengan memotong perkataan
“atau suatu prospektus” dan perkataan “atau pengeluaran prospektus
itu”.

**Pindaan seksyen 90**

**50.** Subseksyen 90(1) Akta ibu dipinda—

_(a)_ dengan menggantikan perenggan _(a)_ dengan perenggan
yang berikut:

“(a) suatu pertuduhan bagi kesalahan yang berkaitan
dengan pembentukan atau pengurusan sesuatu
perbadanan telah dibuktikan terhadapnya;”;

_(b)_ dengan menggantikan perenggan _(b)_ dengan perenggan
yang berikut:

“(b) suatu pertuduhan bagi apa-apa perbuatan yang
melibatkan fraud atau kecurangan telah dibuktikan
terhadapnya; atau”; dan

_(c)_ dengan memotong perkataan “atau penaja”.

**Pindaan seksyen 91**

**51.** Seksyen 91 Akta ibu dipinda—

_(a)_ dalam subseksyen (5), dengan menggantikan perkataan
“syarikat Labuan yang dinyatakan” dengan perkataan
“perbadanan yang dinyatakan”; dan


-----

_Syarikat Luar Pesisir (Pindaan)_ 35

_(b)_ dengan memasukkan selepas subseksyen (9) subseksyen
yang berikut:

“(10) Bagi maksud seksyen ini, kepentingan seseorang
pengarah hendaklah dikira sebagai termasuk kepentingan
seorang anggota keluarga pengarah itu dan perkataan
“anggota keluarga pengarah” termasuklah isteri atau
suaminya, anak lelakinya, anak angkat lelakinya,
anak tiri lelakinya, anak perempuannya, anak angkat
perempuannya dan anak tiri perempuannya.”.

**Pindaan seksyen 92**

**52. Akta ibu dipinda dengan menggantikan seksyen 92 dengan**
seksyen yang berikut:

“Kewajipan dan liabiliti pegawai

**92.** (1) Tiap-tiap pegawai sesuatu syarikat Labuan hendaklah
pada setiap masa bertindak secara jujur dan menggunakan usaha
munasabah dalam menunaikan kewajipan jawatannya.

(2) Seseorang pengarah sesuatu syarikat Labuan hendaklah
pada setiap masa menjalankan kuasanya bagi maksud yang
sepatutnya dan dengan suci hati demi kepentingan syarikat
Labuan itu.

(3) Seseorang pengarah sesuatu syarikat Labuan hendaklah
dengan semunasabahnya berhati-hati, menggunakan kemahiran
dan usaha yang munasabah dengan—

_(a) pengetahuan, kemahiran dan pengalaman yang_
semunasabahnya boleh diharapkan daripada seorang
pengarah yang mempunyai tanggungjawab yang sama;
dan

_(b) apa-apa pengetahuan, kemahiran dan pengalaman_
tambahan yang dipunyai oleh pengarah itu pada
hakikatnya.

(4) Seseorang pengarah yang membuat pertimbangan
perniagaan disifatkan memenuhi kehendak kewajipannya di
bawah subseksyen (3) dan kewajipan yang setara di bawah
_common law dan dalam ekuiti jika pengarah itu—_

_(a) membuat pertimbangan perniagaan itu dengan suci_
hati bagi maksud yang sepatutnya;


-----

36 _Rang Undang-Undang_

_(b)_ tidak mempunyai kepentingan persendirian yang material
dalam hal perkara pertimbangan perniagaan itu;

_(c) berpengetahuan mengenai hal perkara pertimbangan_
perniagaan itu setakat yang pengarah itu semunasabahnya
percaya sebagai sesuai di bawah hal keadaan itu;
dan

_(d)_ semunasabahnya mempercayai bahawa pertimbangan
perniagaan itu adalah demi kepentingan syarikat
Labuan itu,

dan bagi maksud subseksyen ini, “pertimbangan perniagaan”
ertinya apa-apa keputusan tentang sama ada hendak mengambil
tindakan atau tidak berkenaan dengan sesuatu perkara yang
berkaitan dengan perniagaan syarikat itu.

(5) Seseorang pengarah boleh bergantung pada maklumat,
nasihat profesional atau pakar, pendapat, laporan atau pernyataan
termasuk penyata kewangan dan data kewangan yang lain,
yang disediakan, dikemukakan atau dibuat oleh—

_(a) mana-mana pegawai syarikat Labuan itu yang pengarah_
itu mempercayai atas alasan yang munasabah sebagai
boleh diharap dan berwibawa berhubung dengan
perkara yang berkenaan;

_(b) mana-mana orang lain yang diambil berkhidmat_
oleh syarikat Labuan itu mengenai perkara yang
melibatkan kemahiran atau kepakaran berhubung
dengan perkara yang dipercayai oleh pengarah itu
atas alasan yang munasabah sebagai berada dalam
kewibawaan profesional atau kepakaran orang itu;

_(c) pengarah lain berhubung dengan perkara dalam kuasa_
pengarah itu; atau

_(d) mana-mana jawatankuasa lembaga pengarah yang_
pengarah itu tidak menjadi anggotanya berhubung
dengan perkara yang berada dalam kuasa jawatankuasa
itu.

(6) Penggantungan pengarah itu yang dibuat di bawah
subseksyen (5) disifatkan dibuat atas alasan yang munasabah
jika dibuat—

_(a) dengan suci hati; dan_


-----

_Syarikat Luar Pesisir (Pindaan)_ 37

_(b)_ selepas membuat penilaian bebas mengenai maklumat
atau nasihat, pendapat, laporan atau pernyataan,
termasuk penyata kewangan dan data kewangan yang
lain, dengan mengambil kira pengetahuan pengarah
itu mengenai syarikat Labuan itu dan kompleksnya
struktur dan operasi syarikat Labuan itu.

(7) Kecuali sebagaimana yang diperuntukkan selainnya
oleh Akta ini, memorandum atau perkara persatuan syarikat
Labuan itu atau mana-mana ketetapan lembaga pengarah
atau pemegang syer syarikat Labuan itu, pengarah boleh
mewakilkan mana-mana kuasa lembaga pengarah kepada
mana-mana pengarah, jawatankuasa kepada lembaga pengarah,
pegawai, pekerja, pakar atau mana-mana orang lain.

(8) Jika pengarah telah mewakilkan mana-mana kuasa
sebagaimana yang disebut dalam subseksyen (7), pengarah
bertanggungjawab bagi penjalanan kuasa itu oleh orang yang
diwakilkan kuasa itu seolah-olah kuasa itu telah dijalankan
oleh pengarah sendiri.

(9) Pengarah tidak menjadi bertanggungjawab di bawah
subseksyen (8) jika—

_(a) pengarah mempercayai atas alasan yang munasabah_
pada setiap masa bahawa orang yang diwakilkan
kuasa itu akan menjalankan kuasa itu selaras dengan
kewajipan yang dikenakan ke atas pengarah di bawah
Akta ini dan memorandum dan perkara persatuan
syarikat itu (jika ada); dan

_(b)_ pengarah mempercayai atas alasan yang munasabah,
dengan suci hati dan selepas membuat siasatan yang
sepatutnya jika hal keadaan menunjukkan perlu
diadakan siasatan, bahawa orang yang diwakilkan
kuasa itu boleh diharap dan berwibawa berhubung
dengan kuasa yang diwakilkan itu.

(10) Seseorang pegawai sesuatu syarikat Labuan tidak boleh
menggunakan secara tidak sepatutnya apa-apa maklumat yang
diperoleh berdasarkan jawatannya untuk mendapatkan, sama
ada secara langsung atau tidak langsung, suatu faedah bagi
dirinya atau mana-mana orang lain atau untuk menyebabkan
mudarat kepada syarikat itu.


-----

38 _Rang Undang-Undang_

(11) Seseorang pegawai sesuatu syarikat Labuan yang
melanggar seksyen ini—

_(a)_ bertanggungan kepada syarikat itu untuk apa-apa
keuntungan yang dibuat olehnya dan bagi apaapa kerugian yang dialami oleh syarikat itu akibat
pelanggaran sedemikian; dan

_(b)_ melakukan suatu kesalahan terhadap Akta ini.

(12) Seseorang pengarah sesuatu syarikat Labuan yang
membuat perisytiharan kesolvenan, menurut peruntukan Akta
ini, tanpa mempunyai alasan yang munasabah bagi pendapat
yang dinyatakan dalamnya adalah bertanggungan secara
jenayah bagi apa-apa wang atau keuntungan yang diterima.

(13) Seksyen ini ialah sebagai tambahan kepada dan tidak
mengurangkan mana-mana undang-undang bertulis yang
lain atau rukun undang-undang yang berhubungan dengan
kewajipan atau liabiliti pengarah atau pegawai sesuatu syarikat
Labuan.”.

**Pindaan seksyen 93**

**53.** Seksyen 93 Akta ibu dipinda—

_(a)_ dengan menggantikan subseksyen (2) dengan subseksyen
yang berikut:

“(2) Tiada seorang pun, selain pegawai sesuatu
syarikat amanah Labuan yang diluluskan oleh Lembaga
di bawah Akta Lembaga Perkhidmatan Kewangan
Labuan 1996, atau sesuatu syarikat Labuan, atau
sesuatu syarikat domestik yang dimiliki sepenuhnya
oleh syarikat amanah Labuan itu, boleh disediakan
untuk pelantikan oleh syarikat amanah Labuan itu
boleh bertindak atau dilantik sebagai setiausaha
pemastautin.”; dan

_(b)_ dengan memasukkan selepas subseksyen (2) subseksyen
yang berikut:

“(2a) Seseorang setiausaha pemastautin sesuatu
syarikat Labuan boleh meletakkan jawatan tertakluk
kepada terma perjanjian antara syarikat amanah Labuan
yang menyediakan orang itu untuk pelantikan itu
dengan syarikat Labuan yang berkenaan dan syarikat


-----

_Syarikat Luar Pesisir (Pindaan)_ 39

Labuan itu hendaklah melantik seorang setiausaha
pemastautin gantian tidak lewat daripada tiga puluh
hari dari tarikh kuat kuasa peletakan jawatan itu.

(2b) Syarikat amanah Labuan itu hendaklah
menyerahkan kepada Lembaga suatu notis mengenai
peletakan jawatan itu menurut subseksyen (2a).

(2c) Jika syarikat Labuan itu tidak melantik seorang
setiausaha pemastautin gantian dalam masa tiga puluh
hari dari tarikh kuat kuasa peletakan jawatan itu
menurut subseksyen (2a), peruntukan seksyen 151
hendaklah terpakai.”.

**Pindaan seksyen 94**

**54.** Seksyen 94 Akta ibu dipinda—

_(a)_ dalam subseksyen (2), dengan memasukkan selepas
perkataan “dahulunya, alamat” perkataan “perniagaan
atau”;

_(b)_ dalam subseksyen (3), dengan memasukkan selepas
perkataan “dahulunya, alamat” perkataan “perniagaan
atau”;

_(c)_ dalam subseksyen (6), dengan menggantikan perkataan
“Satu” dengan perkataan “Sepuluh”; dan

_(d)_ dengan menggantikan subseksyen (7) dengan subseksyen
yang berikut:

“(7) Dalam seksyen ini, “pengenalan” ertinya—

_(a)_ dalam hal orang yang kepadanya dikeluarkan
kad pengenalan, nombor kad pengenalan itu;

_(b)_ dalam hal orang yang kepadanya tidak dikeluarkan
kad pengenalan, butir-butir pasportnya;

_(c)_ dalam hal sesuatu perbadanan, nombor
pemerbadanan atau pendaftaran; atau

_(d)_ apa-apa keterangan yang seumpamanya mengenai
pengenalan yang ada.”.


-----

40 _Rang Undang-Undang_

**Pindaan seksyen 94a**

**55.** Seksyen 94a Akta ibu dipinda—

_(a)_ dengan memasukkan selepas perkataan “syarikat domestik”
perkataan “atau Labuan”; dan

_(b)_ dengan memotong perkataan “atau telah membantu dalam
pengurusan sedemikian,”.

**Seksyen baru 94b**

**56. Akta ibu dipinda dengan memasukkan selepas seksyen 94a**
seksyen yang berikut:

“Pemecatan pengarah

**94b. (1) Walau apa pun apa-apa dalam dokumen konstituen**
sesuatu syarikat Labuan atau dalam mana-mana perjanjian
antara sesuatu syarikat Labuan dengan seseorang pengarah,
seorang pengarah sesuatu syarikat Labuan boleh dipecat
daripada jawatan melalui ketetapan pemegang syernya,
mengikut memorandum atau perkaranya yang diluluskan
pada mesyuarat yang dipanggil bagi maksud yang termasuk
pemecatan pengarah itu.

(2) Notis mesyuarat itu hendaklah menyatakan bahawa
maksud mesyuarat itu ialah pemecatan pengarah itu.

(3) Jika dibenarkan oleh memorandum atau perkara sesuatu
syarikat Labuan, seorang pengarah syarikat Labuan boleh
dipecat daripada jawatan oleh pengarah-pengarah syarikat
Labuan itu.”.

**Pindaan seksyen 95**

**57. Seksyen 95 Akta ibu dipinda dengan menggantikan**
subseksyen (3) dengan subseksyen yang berikut:

“(3) Tertakluk kepada apa-apa had dalam memorandum dan
perkaranya, sesuatu syarikat Labuan boleh mengadakan semua
mesyuarat anggotanya di Malaysia, atau di tempat lain, di lebih
daripada satu tempat dengan menggunakan apa-apa teknologi
yang membolehkan semua anggota peluang yang munasabah
untuk mengambil bahagian dalam mesyuarat itu.”.


-----

_Syarikat Luar Pesisir (Pindaan)_ 41

**Pindaan seksyen 101a**

**58. Akta ibu dipinda dengan memasukkan selepas seksyen 101**
seksyen yang berikut:

“Ketetapan yang ditandatangani oleh semua anggota disifatkan
**telah diluluskan dengan sewajarnya pada mesyuarat**

**101a.** (1) Walau apa pun apa-apa jua yang diperuntukkan
sebaliknya dalam Akta ini atau perkara syarikat Labuan, suatu
ketetapan bertulis yang ditandatangani oleh atau bagi pihak
semua orang yang pada masa itu berhak untuk menerima
notis mengenai, dan untuk hadir dan mengundi di, mesyuarat
agung sesuatu syarikat Labuan, hendaklah bagi maksud Akta
ini, dikira sebagai suatu ketetapan yang diluluskan dengan
sewajarnya di suatu mesyuarat agung syarikat Labuan itu dan,
jika berkenaan, sebagai suatu ketetapan khas yang diluluskan
demikian.

(2) Apa-apa ketetapan sedemikian hendaklah disifatkan telah
diluluskan pada suatu mesyuarat yang diadakan di pejabat
berdaftar pada tarikh yang ketetapan itu ditandatangani oleh
anggota yang terakhir.

(3) Seksyen ini tidak boleh ditafsirkan sebagai menghendaki
orang yang menandatangani ketetapan di bawah seksyen
ini hendaklah menandatangani dokumen yang sama yang
mengandungi ketetapan itu; tetapi jika dua dokumen atau
lebih digunakan bagi maksud mendapatkan tandatangan di
bawah seksyen ini berkenaan dengan apa-apa ketetapan, setiap
dokumen sedemikian hendaklah diperakukan terlebih dahulu
oleh syarikat amanah Labuan itu sebagai mengandungi versi
yang benar dan betul mengenai ketetapan yang dicadangkan
itu.”.

**Pemotongan seksyen 103**

**59.** Akta ibu dipinda dengan memotong seksyen 103.

**Pindaan seksyen 105**

**60.** Subseksyen 105(3) Akta ibu dipinda dengan menggantikan
perkataan “Dua” dengan perkataan “Sepuluh”.


-----

42 _Rang Undang-Undang_

**Pindaan seksyen 109**

**61. Seksyen 109 Akta ibu dipinda—**

_(a)_ dalam subseksyen (2), dengan menggantikan perkataan
“dibuat setakat suatu tarikh yang” dengan perkataan
“ditarikhkan”;

_(b)_ dengan menggantikan subseksyen (4) dengan subseksyen
yang berikut:

“(4) Sesuatu syarikat Labuan yang tidak
mempunyai modal syer hendaklah menyerahkan
kepada Lembaga suatu penyata dalam bentuk yang
ditetapkan yang mengandungi butir-butir yang
disebut dalam subseksyen (5) dan dibuat mengikut
subseksyen (3).”;

_(c)_ dengan menggantikan subseksyen (5) dengan subseksyen
yang berikut:

“(5) Penyata sesuatu syarikat Labuan yang tidak
mempunyai modal syer hendaklah mengandungi butirbutir yang berikut:

_(a)_ alamat pejabat berdaftar syarikat Labuan itu;

_(b)_ jika daftar anggota disimpan di tempat lain
daripada pejabat berdaftar syarikat Labuan itu,
alamat tempat di mana daftar itu disimpan;

_(c)_ butir-butir mengenai jumlah amaun keberhutangan
syarikat Labuan itu berkenaan dengan semua
caj, sama ada dikehendaki didaftarkan dengan
Lembaga atau tidak;

_(d)_ semua butir-butir berkenaan dengan orang yang
pada hari penyata itu dibuat adalah pengarah,
pengurus atau setiausaha syarikat Labuan
itu sebagaimana yang dikehendaki supaya
terkandung dalam daftar pengarah, pengurus
dan setiausaha;

_(e)_ nama dan alamat juruaudit syarikat Labuan itu;
dan

_(f)_ apa-apa perkara lain yang berhubungan dengan
akaun syarikat Labuan itu.”; dan


-----

_Syarikat Luar Pesisir (Pindaan)_ 43

_(d)_ dalam subseksyen (6), dengan menggantikan perkataan
“Dua” dengan perkataan “Sepuluh”.

**Pindaan seksyen 110**

**62.** Subseksyen 110(2) Akta ibu dipinda dengan menggantikan
perkataan “enam puluh” dengan perkataan “sembilan puluh”.

**Pindaan seksyen 111**

**63. Seksyen 111 Akta ibu dipinda—**

_(a)_ dengan memasukkan selepas subseksyen (1) subseksyen
yang berikut:

“(1a) Sesuatu syarikat Labuan hendaklah menyerahkan
kepada Lembaga suatu perakuan tahunan daripada
seorang pengarah dalam masa tiga puluh hari dari
tarikh akaun dibentangkan di hadapan syarikat itu pada
suatu mesyuarat anggota yang menyatakan bahawa
dia telah menimbangkan akaun teraudit dan akaun
tidak teraudit yang disebut dalam subseksyen (1) dan
memperakukan, dengan atau tanpa syarat—

_(a)_ bahawa akaun itu menunjukkan bahawa syarikat
itu solven pada tarikh akaun itu dibuat;

_(b)_ bahawa dia tidak tahu tentang apa-apa hal keadaan
yang boleh menjadikan akaun itu tidak benar;
dan

_(c)_ bahawa tiada hal keadaan telah berlaku semenjak
tarikh yang padanya akaun itu dibuat yang boleh
menjadikan syarikat itu tidak solven, dan jika
perakuan itu tidak boleh diberikan tanpa syarat,
aspek yang menjadikannya bersyarat hendaklah
dihuraikan.”; dan

_(b)_ dengan memasukkan selepas subseksyen (2) subseksyen
yang berikut:

“(2a) Tertakluk kepada seksyen 113a, sesuatu syarikat
Labuan hendaklah menyerahkan kepada Lembaga suatu
perakuan daripada juruaudit yang diluluskan dalam


-----

44 _Rang Undang-Undang_

masa tiga puluh hari selepas akaun itu dibentangkan
di hadapan syarikat itu pada suatu mesyuarat anggota
yang menyatakan bahawa—

_(a)_ akaun sebenar syarikat itu bagi tempoh kewangan
yang berakhir pada tarikh yang dinyatakan telah
disimpan dan suatu kunci kira-kira dan akaun
untung rugi bagi tempoh itu telah disediakan
dan diaudit oleh juruaudit itu; dan

_(b)_ pengarah yang memberikan perakuan di bawah
subseksyen (1a) telah diberikan suatu salinan
akaun itu.

(2b) Juruaudit yang diluluskan hendaklah memegang
selama tujuh tahun suatu salinan akaun yang berkenaan
dengan perakuannya.

(2c) Walau apa pun tempoh masa yang dikenakan
dalam subseksyen (1) dan (2), Lembaga boleh, atas
permohonan syarikat Labuan itu, jika bagi apa-apa
sebab khas yang difikirkannya patut dibuat sedemikian,
melanjutkan tempoh masa walaupun tempoh yang
dilanjutkan sedemikian melangkaui tahun kalendar
itu.”.

**Pindaan seksyen 113**

**64. Seksyen 113 Akta ibu dipinda dengan menggantikan**
subseksyen (1) dengan subseksyen yang berikut:

“(1) Sesuatu syarikat Labuan atau syarikat Labuan asing
tidak boleh dikehendaki untuk melantik seseorang atau beberapa
orang untuk menjadi juruaudit atau juruaudit-juruaudit syarikat
itu melainkan jika—

_(a)_ ia dikehendaki untuk berbuat demikian di bawah manamana undang-undang bertulis yang lain di Labuan yang
berkenaan dengan perkhidmatan kewangan;

_(b)_ perkaranya memperuntukkan sedemikian; atau

_(c)_ ia membuat suatu tawaran untuk memohon beli atau membeli,
atau mengeluarkan suatu pelawaan untuk memohon beli
atau membeli, sekuriti menurut subseksyen 8(1) Akta
Perkhidmatan Kewangan dan Sekuriti Labuan 2009 dan
tawaran atau pelawaan itu tidak dikecualikan di bawah
subseksyen 8(5) Akta itu, atau di bawah subseksyen 13(1)


-----

_Syarikat Luar Pesisir (Pindaan)_ 45

Akta Perkhidmatan Kewangan dan Sekuriti Islam Labuan
2009 dan tawaran atau pelawaan itu tidak dikecualikan
di bawah subseksyen 13(5) Akta itu.

(1a) Walau apa pun subseksyen (1), Lembaga boleh, jika
ia berpuas hati bahawa terdapat pelanggaran seksyen 110 atau
111 atau selainnya bahawa adalah demi kepentingan awam
untuk berbuat demikian, melalui notis bertulis kepada sesuatu
syarikat yang dikecualikan di bawah salah satu seksyen itu,
menghendaki syarikat itu untuk menyerahkan dengannya, dalam
apa-apa tempoh masa yang dinyatakan dalam notis itu—

_(a) akaunnya yang telah diaudit dengan sewajarnya oleh_
juruaudit atau juruaudit-juruaudit syarikat itu atau, jika
tiada juruaudit dilantik, juruaudit atau juruaudit-juruaudit
yang dilantik oleh pengarah-pengarah syarikat itu bagi
maksud ini; dan

_(b)_ laporan juruaudit yang disebut dalam seksyen 117
berhubung dengan akaun yang disediakan oleh juruaudit
atau juruaudit-juruaudit syarikat itu.”.

**Pemotongan seksyen 113a**

**65.** Akta ibu dipinda dengan memotong seksyen 113a.

**Pindaan seksyen 114**

**66.** Seksyen 114 Akta ibu dipinda dengan memotong
subseksyen (4).

**Pindaan seksyen 117**

**67.** Seksyen 117 Akta ibu dipinda dengan memasukkan selepas
subseksyen (2) subseksyen yang berikut:

“(3) Jika seseorang juruaudit dalam melaksanakan kewajipannya
sebagai juruaudit sesuatu syarikat Labuan berpendapat bahawa
suatu kesalahan serius yang melibatkan fraud atau kecurangan
sedang atau telah dilakukan terhadap syarikat Labuan itu
atau terhadap Akta ini oleh pegawai syarikat Labuan itu, dia
hendaklah dengan serta-merta melaporkan perkara itu secara
bertulis kepada Lembaga.

(4) Tiada kewajipan yang boleh dipertanggungkan ke atas
juruaudit boleh dikira sebagai telah dilanggari hanya kerana
dia melaporkan perkara yang disebut dalam seksyen ini secara
suci hati kepada Lembaga.”.


-----

46 _Rang Undang-Undang_

**Pindaan seksyen 118**

**68. Seksyen 118 Akta ibu dipinda—**

_(a)_ dalam subseksyen (1)—

(i) dengan memotong perkataan “atau” yang terdapat
di hujung perenggan _(c);_

(ii) dengan memasukkan selepas perenggan (c) perenggan
yang berikut:

“(ca) suatu penyatuan atau percantuman satu
syarikat Labuan atau lebih dengan satu
perbadanan atau lebih; atau”; dan

(iii) dalam perenggan _(d), dengan menggantikan_
perkataan “(c)” dengan perkataan “(ca)”;

_(b)_ dalam subseksyen (4)—

(i) dengan menggantikan noktah di hujung
perenggan _(e) dengan titik bertindih; dan_

(ii) dengan memasukkan selepas perenggan (e) proviso
yang berikut:

“Dengan syarat bahawa Mahkamah berpuas
hati bahawa kehendak undang-undang
bidang kuasa yang dalamnya perbadanan itu
diperbadankan, didaftarkan atau ditubuhkan
untuk membolehkannya meneruskan perkiraan
itu telah dipatuhi.”; dan

_(c)_ dalam subseksyen (9)—

(i) dalam teks bahasa Inggeris, dengan menggantikan
perkataan “his hand and” dengan perkataan “its”;
dan

(ii) dalam teks bahasa kebangsaan, dengan memotong
perkataan “tandatangan dan”.


-----

_Syarikat Luar Pesisir (Pindaan)_ 47

**Seksyen baru 118a, 118b, 118c** **dan 118d**

**69.** Akta ibu dipinda dengan memasukkan selepas seksyen 118
seksyen yang berikut:

“Percantuman

**118a. (1) Walau apa pun seksyen 118, dua syarikat Labuan**
atau lebih (setiap satu disebut “syarikat Labuan yang
bercantum”) boleh bercantum dan terus kekal sebagai suatu
syarikat Labuan yang baru:

Dengan syarat bahawa sesuatu syarikat Labuan yang
bercantum tidak boleh menjadi suatu entiti berlesen di bawah
Akta Perkhidmatan Kewangan dan Sekuriti Labuan 2009 atau
Akta Perkhidmatan Kewangan dan Sekuriti Islam 2009.

(2) Sesuatu cadangan percantuman hendaklah mengandungi
terma sesuatu percantuman di bawah subseksyen (1), dan
secara tertentu—

_(a)_ nama syarikat Labuan yang bercantum itu;

_(b)_ pejabat berdaftar syarikat Labuan yang bercantum
itu;

_(c)_ nama penuh dan alamat kediaman tiap-tiap pengarah
syarikat yang bercantum itu;

_(d) struktur syer syarikat Labuan yang bercantum itu,_
dengan menyatakan—

(i) bilangan syer syarikat Labuan yang bercantum
itu;

(ii) hak, keistimewaan, had dan syarat yang terikat
dengan setiap syer syarikat Labuan yang
bercantum itu; dan

(iii) sama ada syer itu boleh dipindahmilikkan atau
tidak dan, jika boleh dipindahmilikkan, sama
ada pemindahmilikannya adalah tertakluk
kepada apa-apa syarat atau had;

_(e) suatu salinan memorandum dan perkara syarikat Labuan_
yang bercantum itu;

_(f) cara yang mengikutnya syer setiap syarikat yang_
bercantum itu akan ditukar menjadi syer syarikat
Labuan yang bercantum itu;


-----

48 _Rang Undang-Undang_

_(g)_ jika syer syarikat yang bercantum tidak akan ditukar
menjadi syer syarikat yang bercantum, balasan yang
akan diterima oleh pemegang syer itu sebagai ganti
syer syarikat yang bercantum itu;

_(h) apa-apa bayaran yang hendak dibuat kepada mana-_
mana anggota atau pengarah sesuatu syarikat Labuan
yang bercantum, selain bayaran daripada jenis yang
diperihalkan dalam perenggan _(g); dan_

_(i) butir-butir mengenai apa-apa perkiraan yang perlu_
untuk menyempurnakan percantuman itu dan untuk
mengadakan peruntukan bagi pengurusan dan operasi
kemudian syarikat Labuan yang bercantum itu;

(3) Sesuatu cadangan percantuman boleh menyatakan tarikh
yang padanya percantuman itu dicadangkan akan berkuat
kuasa.

(4) Jika syer daripada satu syarikat Labuan yang bercantum
itu dipegang oleh atau bagi pihak satu lagi syarikat Labuan
yang bercantum, cadangan percantuman itu—

_(a) hendaklah memperuntukkan bagi pembatalan syer itu_
tanpa bayaran atau mengadakan peruntukan bagi
balasan lain apabila percantuman itu berkuat kuasa;
dan

_(b) tidak boleh memperuntukkan bagi pertukaran syer itu_
menjadi syer syarikat Labuan yang bercantum itu.

(5) Pembatalan syer di bawah seksyen ini tidak boleh
disifatkan sebagai pengurangan modal syer dalam pengertian
Akta ini.

(6) Suatu cadangan percantuman hendaklah diluluskan
oleh anggota setiap syarikat Labuan yang bercantum melalui
ketetapan khas mengikut cara yang diperuntukkan dalam
perkara setiap syarikat Labuan yang bercantum.

(7) Lembaga pengarah setiap syarikat Labuan yang
bercantum hendaklah, sebelum ketetapan khas yang disebut
dalam subseksyen (6) diluluskan—

_(a) membuat ketetapan bahawa percantuman itu adalah_
demi kepentingan syarikat Labuan yang bercantum
itu;


-----

_Syarikat Luar Pesisir (Pindaan)_ 49

_(b) membuat perisytiharan kesolvenan berhubung dengan_
syarikat Labuan yang bercantum itu bahawa—

(i) syarikat Labuan yang bercantum itu akan dapat
membayar hutangnya apabila genap masanya
dalam tempoh dua belas bulan sebaik selepas
tarikh percantuman itu berkuat kuasa; dan

(ii) pada tarikh perisytiharan itu, nilai aset syarikat
Labuan yang bercantum itu tidak kurang
daripada nilai liabilitinya (termasuk liabiliti
luar jangka).

(8) Lembaga pengarah setiap syarikat Labuan yang
bercantum hendaklah menghantar kepada tiap-tiap anggota
syarikat Labuan yang bercantum itu, tidak kurang daripada
dua puluh satu hari sebelum tarikh yang disebut dalam
subseksyen (3)—

_(a) suatu salinan cadangan percantuman itu (yang hendaklah_
termasuk memorandum dan perkara persatuan yang
dicadangkan bagi syarikat Labuan yang bercantum itu);

_(b)_ suatu salinan perisytiharan kesolvenan yang diberikan
oleh pengarah-pengarah di bawah perenggan (7)(b);

_(c)_ suatu pernyataan mengenai apa-apa kepentingan
material pengarah-pengarah, sama ada atas sifat itu
atau selainnya; dan

_(d) apa-apa maklumat dan penjelasan lanjut yang perlu_
untuk membolehkan seorang anggota yang munasabah
dari syarikat Labuan yang bercantum itu memahami
sifat dan implikasi percantuman yang dicadangkan
itu bagi syarikat Labuan yang bercantum itu dan
anggotanya.

(9) Pengarah-pengarah setiap syarikat Labuan yang
bercantum hendaklah tidak kurang daripada dua puluh satu
hari sebelum tarikh yang disebut dalam subseksyen (3)—

_(a) menghantar suatu salinan cadangan percantuman itu_
kepada tiap-tiap pemiutang bercagar syarikat Labuan
yang bercantum itu; dan


-----

50 _Rang Undang-Undang_

_(b)_ menyebabkan supaya disiarkan suatu notis mengenai
cadangan percantuman itu dalam sekurang-kurangnya
satu akhbar yang diedarkan secara meluas di Malaysia
dan satu akhbar kewangan antarabangsa termasuk
pernyataan bahawa—

(i) salinan cadangan percantuman itu tersedia untuk
pemeriksaan oleh mana-mana anggota atau
pemiutang syarikat Labuan yang bercantum itu
di pejabat berdaftar syarikat Labuan yang
bercantum itu dan di mana-mana tempat lain
yang dinyatakan dalam notis itu dalam waktu
perniagaan biasa; dan

(ii) seorang anggota atau pemiutang suatu syarikat
Labuan yang bercantum berhak untuk diberi
secara percuma suatu salinan cadangan
percantuman itu apabila diminta daripada
syarikat Labuan yang bercantum itu.

(10) Selepas cadangan untuk percantuman itu telah diluluskan
mengikut subseksyen (6), memorandum dan perkara persatuan
syarikat Labuan yang bercantum itu hendaklah disempurnakan
oleh setiap syarikat Labuan yang bercantum yang hendaklah
mengandungi—

_(a)_ cadangan bagi percantuman itu;

_(b)_ suatu salinan perisytiharan yang diberikan oleh
pengarah-pengarah di bawah perenggan (7)(b); dan

_(c)_ suatu salinan ketetapan khas setiap syarikat Labuan
yang bercantum yang meluluskan cadangan bagi
percantuman di bawah subseksyen (6).

(11) Percantuman dua syarikat Labuan di bawah seksyen
ini hendaklah mewujudkan suatu entiti yang baru di sisi
undang-undang yang hendaklah—

_(a)_ selaras dengan perkaranya yang diwujudkan oleh
percantuman itu, mempunyai segala hak, keisimewaan,
kekebalan, kuasa dan maksud yang dipersetujui oleh
syarikat-syarikat Labuan yang bercantum itu;


-----

_Syarikat Luar Pesisir (Pindaan)_ 51

_(b)_ tanpa apa-apa perbuatan atau surat ikatan lanjut,
diletakhakkan dengan semua harta, harta tanah dan
harta diri, termasuk mohon beli syer, kausa tindakan
dan tiap-tiap aset lain yang dipunyai setiap syarikat
Labuan yang bercantum itu; dan

_(c)_ mengambil dan bertanggungan bagi semua liabiliti,
obligasi dan penalti setiap syarikat Labuan yang
bercantum, dan tiada liabiliti atau obligasi yang genap
masa atau akan genap masa, tuntutan atau permintaan
bagi apa-apa kausa yang wujud terhadap mana-mana
syarikat itu atau mana-mana pemegang syer, pegawai
atau pengarahnya, boleh dilepaskan atau terjejas oleh
percantuman itu, dan tiap-tiap tindakan atau prosiding,
sama ada sivil atau jenayah, yang ketika itu belum
selesai oleh atau terhadap setiap syarikat Labuan
yang bercantum itu tidak boleh dihapuskan atau
diberhentikan tetapi boleh dikuatkuasakan, didakwa
atau diselesaikan seolah-olah percantuman itu tidak
berlaku atau boleh diteruskan atas nama entiti baru
di sisi undang-undang yang dibentuk menurut kuasa
percantuman itu.

(12) Memorandum dan perkara persatuan syarikat Labuan
yang bercantum itu hendaklah, beserta dengan fi yang ditetapkan,
diserahkan kepada Lembaga, yang hendaklah menyimpan
dan mendaftarkannya dalam daftar, dan percantuman itu
hendaklah berkuat kuasa dari tarikh pendaftaran memorandum
dan perkara itu.

(13) Atas pendaftaran memorandum dan perkara persatuan
syarikat Labuan yang bercantum itu, Lembaga hendaklah
mengeluarkan suatu perakuan di bawah meterainya yang
memperakukan percantuman itu dan bahawa syarikat
Labuan yang dicantumkan itu, dari tarikh yang dinyatakan
dalam perakuan itu, diperbadankan sebagai suatu syarikat
Labuan.

**Percantuman syarikat Labuan, syarikat Labuan asing**
**atau suatu perbadanan dan penerusan sebagai syarikat**
**Labuan**

**118b. (1) Sesuatu syarikat Labuan, syarikat Labuan asing**
atau perbadanan boleh bercantum dan berterusan sebagai
syarikat Labuan yang didaftarkan di Labuan yang baginya


-----

52 _Rang Undang-Undang_

peruntukan Akta ini dan mana-mana undang-undang lain
yang terpakai bagi syarikat Labuan hendaklah terpakai:

Dengan syarat bahawa syarikat Labuan, syarikat Labuan
asing atau perbadanan itu, mengikut mana-mana yang berkenaan,
tidak boleh menjadi suatu entiti berlesen di bawah Akta
Perkhidmatan Kewangan dan Sekuriti Labuan 2009 atau Akta
Perkhidmatan Kewangan dan Sekuriti Islam Labuan 2009.

(2) Sesuatu syarikat asing Labuan atau perbadanan
hendaklah mendapatkan semua kebenaran yang perlu, jika
ada, yang dikehendaki di bawah undang-undang bidang
kuasa yang dalamnya ia diperbadankan atau pada masa ini
didaftarkan untuk membolehkannya bercantum dan berterusan
kekal sebagai syarikat Labuan yang berdaftar di Labuan, dan
hendaklah memfailkan dengan Lembaga bukti dokumentar
mengenai kebenaran itu.

(3) Peruntukan seksyen 118a hendaklah terpakai, mutatis
_mutandis, bagi percantuman di bawah seksyen ini mengikut_
cara yang sama sebagaimana yang terpakai bagi percantuman
di bawah seksyen 118a.

**Percantuman bentuk pendek**

**118c. (1) Tertakluk kepada subseksyen 118b(2), suatu**
syarikat Labuan (yang disebut “syarikat pemegang yang
bercantum”) dan satu subsidiari milik sepenuhnya atau lebih
(yang disebut “syarikat subsidiari yang bercantum”) boleh
bercantum dan berterusan sebagai satu syarikat Labuan, yang
berupa syarikat pemegang yang bercantum, tanpa mematuhi
subseksyen 118a(2) hingga (13) jika anggota setiap syarikat
yang bercantum itu, melalui ketetapan khas, membuat ketetapan
untuk meluluskan percantuman syarikat yang bercantum itu
atas terma bahawa—

_(a) syer setiap syarikat subsidiari yang bercantum akan_
dibatalkan tanpa apa-apa bayaran atau apa-apa balasan
lain;

_(b) memorandum syarikat Labuan yang bercantum itu_
akan sama dengan memorandum syarikat pemegang
yang bercantum;


-----

_Syarikat Luar Pesisir (Pindaan)_ 53

_(c)_ pengarah-pengarah syarikat pemegang yang bercantum
dan tiap-tiap syarikat subsidiari yang bercantum
berpuas hati bahawa syarikat Labuan yang bercantum
itu akan dapat membayar hutangnya apabila genap
masanya dalam tempoh dua belas bulan sebaik selepas
tarikh percantuman itu berkuat kuasa; dan

_(d)_ orang atau beberapa orang yang dinamakan dalam
ketetapan itu akan menjadi pengarah atau pengarahpengarah syarikat Labuan yang bercantum itu:

Dengan syarat bahawa syarikat pemegang yang bercantum
itu dan syarikat subsidiari yang bercantum itu tidak boleh
menjadi suatu entiti berlesen di bawah Akta Perkhidmatan
Kewangan dan Sekuriti Labuan 2009 atau Akta Perkhidmatan
Kewangan dan Sekuriti Islam Labuan 2009.

(2) Dua syarikat subsidiari atau lebih yang dimiliki sepenuhnya
oleh perbadanan yang sama boleh bercantum dan berterusan
sebagai satu syarikat Labuan tanpa mematuhi subseksyen
118a(2) hingga (13) jika anggota setiap syarikat yang
bercantum itu, melalui ketetapan khas, membuat ketetapan
untuk meluluskan percantuman syarikat yang bercantum itu
atas terma bahawa—

_(a) syer kesemua kecuali satu syarikat yang bercantum itu_
akan dibatalkan tanpa bayaran atau balasan lain;

_(b) memorandum syarikat Labuan yang bercantum itu akan_
sama dengan memorandum syarikat yang bercantum
yang syernya tidak dibatalkan;

_(c) pengarah-pengarah tiap-tiap syarikat yang bercantum_
berpuas hati bahawa syarikat Labuan yang bercantum
itu akan dapat membayar hutangnya apabila genap
masanya dalam tempoh dua belas bulan sebaik selepas
tarikh percantuman itu berkuat kuasa; dan

_(d)_ orang atau beberapa orang yang dinamakan dalam
ketetapan itu akan menjadi pengarah atau pengarahpengarah syarikat Labuan yang bercantum itu:

Dengan syarat bahawa tiada syarikat subsidiari yang
dimiliki sepenuhnya boleh menjadi suatu entiti berlesen di
bawah Akta Perkhidmatan Kewangan dan Sekuriti Labuan
2009 atau Akta Perkhidmatan Kewangan dan Sekuriti Islam
Labuan 2009.


-----

54 _Rang Undang-Undang_

(3) Pengarah-pengarah setiap syarikat yang bercantum
itu hendaklah, tidak kurang daripada dua puluh satu hari
sebelum tarikh yang disebut dalam subseksyen (1) atau (2),
mengikut mana-mana yang berkenaan, memberikan notis
bertulis mengenai percantuman yang dicadangkan itu kepada
tiap-tiap pemiutang bercagar syarikat yang bercantum itu.

(4) Ketetapan yang disebut dalam subseksyen (1) atau (2),
mengikut mana-mana yang berkenaan, hendaklah disifatkan
sebagai suatu cadangan percantuman yang telah diluluskan.

(5) Lembaga pengarah setiap syarikat yang bercantum
hendaklah, sebelum tarikh yang disebut dalam subseksyen (1)
atau (2), mengikut mana-mana yang berkenaan, membuat suatu
perisytiharan kesolvenan berhubung dengan syarikat Labuan
yang dicantumkan itu mengikut perenggan 118a(7)(b).

(6) Pembatalan syer di bawah seksyen ini tidak boleh
disifatkan sebagai suatu pengurangan modal syer mengikut
pengertian Akta ini.

**Kesan percantuman**

**118d.** (1) Suatu perakuan percantuman yang dikeluarkan
oleh Lembaga di bawah subseksyen 118a(13) hendaklah
menjadi keterangan konklusif bahawa aset syarikat Labuan
yang dicantumkan terletak hak pada syarikat Labuan yang
bercantum pada tarikh pendaftaran.

(2) Lembaga hendaklah, secepat yang dapat dilaksanakan
selepas tarikh kuat kuasa sesuatu percantuman, memotong
nama lama setiap syarikat Labuan yang bercantum dari
daftar.

(3) Suatu perakuan percantuman dan pemerbadanan yang
dikeluarkan oleh Lembaga hendaklah menjadi bukti pematuhan
semua kehendak Akta ini berkenaan dengan percantuman dan
pemerbadanan itu.

(4) Syarikat Labuan yang bercantum hendaklah menyerahkan,
dalam tempoh tiga puluh hari dari pengeluaran perakuan
dalam subseksyen 118a(13), suatu salinan sah perakuan itu
dan suatu salinan sah cadangan percantuman itu dengan


-----

_Syarikat Luar Pesisir (Pindaan)_ 55

pihak berkuasa yang berkenaan, jika ada, yang berkaitan
dengan pendaftaran atau perekodan urusan mengenai apa-apa
harta alih atau mengenai kepentingan dalam harta alih yang
dipindahmilikkan menurut percantuman itu.

(5) Jika cadangan percantuman itu menghendaki
perletakhakan mana-mana tanah beri hakmilik, atau bahagian
atau kepentingan mengenai mana-mana tanah beri hakmilik
dalam syarikat Labuan yang bercantum yang dicadangkan
itu—

_(a) Lembaga hendaklah, jika tanah beri hakmilik itu_
terletak di Semenanjung Malaysia, menurut subseksyen
420(2) Kanun Tanah Negara, menyebabkan supaya
suatu salinan sah mengenai cadangan percantuman itu
disampaikan kepada Pendaftar Hakmilik atau Pentadbir
Tanah, mengikut mana-mana yang berkenaan, sebaik
selepas pengeluaran perakuan itu supaya Pendaftar
Hakmilik atau Pentadbir Tanah, mengikut mana-mana
yang berkenaan, menguatkuasakan subseksyen 420(2),
(3) dan (4) Kanun Tanah Negara [Akta 56/1965];

_(b) jika tanah diberi hakmilik sedemikian terletak di_
Sabah, syarikat Labuan yang bercantum itu hendaklah,
dengan secepat yang dapat dilaksanakan selepas
perakuan itu dikeluarkan, menghantar suatu salinan
sah perakuan itu kepada Pendaftar bagi pendaftaran
perletakhakan tanah beri hakmilik itu atau bahagian
atau kepentingan mengenai tanah beri hakmilik itu
sebagaimana yang diperuntukkan di bawah Ordinan
Tanah Sabah [Sabah Bab 68]; atau

_(c) jika tanah beri hakmilik itu terletak di Sarawak,_
syarikat Labuan yang bercantum itu hendaklah, dengan
secepat yang dapat dilaksanakan selepas perintah itu
dibuat, mengemukakan suatu salinan sah perakuan
itu kepada Pendaftar bagi pendaftaran perletakhakan
tanah beri hakmilik itu atau bahagian atau kepentingan
mengenai tanah beri hakmilik, pada syarikat Labuan
yang bercantum, sebagaimana yang diperuntukkan
di bawah seksyen 171 Kanun Tanah Sarawak

[Sarawak Bab 81].

(6) Sesuatu cadangan percantuman yang diluluskan menurut
seksyen ini boleh berkaitan dengan mana-mana harta atau
perniagaan mana-mana syarikat Labuan yang bercantum di luar
Malaysia dan, jika ia berkaitan sedemikian, kesan hendaklah


-----

56 _Rang Undang-Undang_

diberikan kepadanya sama ada mengikut apa-apa perkiraan
bersaling yang berhubungan dengan penguatkuasaan penghakiman
yang mungkin ada antara Malaysia dengan negara, wilayah atau
tempat di luar Malaysia itu di mana harta atau perniagaan itu
terletak, atau jika tidak ada perkiraan sedemikian, mengikut
undang-undang yang terpakai di negara, wilayah atau tempat
itu.”.

**Pindaan seksyen 119**

**70. Seksyen 119 Akta ibu dipinda—**

_(a)_ dalam nota bahu, dengan menggantikan perkataan
“pengambilalihan dan penyatuan” dengan perkataan
“pengambilalihan, penyatuan dan percantuman”; dan

_(b)_ dengan menggantikan perkataan “pengambilalihan dan
penyatuan” dengan perkataan “pengambilalihan, penyatuan
dan percantuman”.

**Pindaan seksyen 120**

**71.** Perenggan 120(2)(c) Akta ibu dipinda dengan menggantikan
perkataan “yang disiarkan dalam Warta” dengan perkataan “secara
bertulis”.

**Pindaan seksyen 121**

**72.** Subseksyen 121(2) Akta ibu dipinda, dalam teks bahasa
Inggeris, dengan menggantikan perkataan “he” dengan perkataan
“it”.

**Pindaan seksyen 122**

**73. Seksyen 122 Akta ibu dipinda dengan menggantikan perkataan**
“yang disiarkan dalam Warta”, di mana-mana jua terdapat, dengan
perkataan “secara bertulis”.

**Pindaan seksyen 123**

**74.** Subseksyen 123(3) Akta ibu dipinda dengan menggantikan
perkataan “Satu” dengan perkataan “Sepuluh”.


-----

_Syarikat Luar Pesisir (Pindaan)_ 57

**Pindaan seksyen 124**

**75. Seksyen 124 Akta ibu dipinda dengan menggantikan**
subseksyen (3) dengan subseksyen yang berikut:

“(3) Apabila diserahkan kepada Lembaga butir-butir mengenai
apa-apa pertukaran atau perubahan nama sesuatu syarikat
Labuan asing yang disebut dalam perenggan (1)(d), Lembaga
hendaklah mengeluarkan suatu perakuan dalam bentuk yang
ditetapkan di bawah meterainya, dan perakuan itu hendaklah
menjadi keterangan prima facie dalam semua mahkamah tentang
pertukaran atau perubahan nama syarikat itu.”.

**Pindaan seksyen 127**

**76.** Akta ibu dipinda dengan menggantikan seksyen 127 dengan
seksyen yang berikut:

“Pelikuidasian atau pembubaran syarikat di tempat
**pemerbadanan, penubuhan atau tempat asal**

**127. (1) Jika sesuatu syarikat Labuan asing dilikuidasikan**
atau dibubarkan di tempat pemerbadanan, penubuhan atau
di tempat asalnya, syarikat Labuan asing itu hendaklah,
dalam masa satu bulan selepas bermulanya pelikuidasian
atau pembubaran itu atau dalam apa-apa masa lanjut yang
dibenarkan dalam hal keadaan tertentu oleh Lembaga,
menyerahkan atau menyebabkan supaya diserahkan dengan
Lembaga—

_(a)_ suatu notis tentang pelikuidasian atau pembubaran itu;
dan

_(b)_ apabila pelikuidasi dilantik bagi syarikat Labuan
asing itu di tempat pemerbadanan, penubuhan atau
di tempat asalnya (“pelikuidasi asing”), suatu notis
tentang pelantikan itu.

(2) Apabila notis dalam perenggan (1)(a) diterima, Lembaga
hendaklah dengan serta-merta melantik pelikuidasi yang
diluluskan dan sehinggalah pelikuidasi yang diluluskan itu
dilantik bagi syarikat Labuan asing itu, pelikuidasi asing itu
hendaklah mempunyai kuasa dan fungsi seorang pelikuidasi
yang diluluskan.


-----

58 _Rang Undang-Undang_

(3) Jika syarikat Labuan asing itu tidak menyerahkan notis
di bawah perenggan (1)(a), Lembaga boleh, pada bila-bila
masa selepas habisnya tempoh satu bulan selepas berkuat
kuasanya pelikuidasian atau pembubaran syarikat Labuan
asing itu, melantik pelikuidasi yang diluluskan bagi syarikat
Labuan asing itu.

(4) Apabila pelikuidasi yang diluluskan dilantik di bawah
subseksyen (2) atau (3), Mahkamah hendaklah disifatkan
telah memerintahkan supaya syarikat Labuan asing itu
digulung.

(5) Pelikuidasi yang diluluskan hendaklah mengumpulkan
kesemua aset syarikat Labuan asing itu yang berada atau
boleh didapatkan di Labuan dan hendaklah, apabila berbuat
demikian, mempunyai semua kuasa pelikuidasi yang diluluskan
bagi suatu syarikat Labuan.

(6) Sebelum membayar atau memindahmilikkan kepada
pelikuidasi asing apa-apa aset yang dikumpulkan di Labuan,
pelikuidasi yang diluluskan itu hendaklah—

_(a)_ membayar kepada Lembaga kesemua penalti, kos, fi
dan caj yang kena dibayar and terhutang;

_(b)_ membayar amaun kesemua cukai yang kena dibayar di
bawah Akta Cukai Aktiviti Perniagaan Labuan 1990

[Akta 445]; dan

_(c)_ membayar kepada mana-mana pemastautin yang
kepadanya, pada masa pelantikan pelikuidasi yang
diluluskan di Labuan, apa-apa hutang yang ditanggung
dengan suci hati oleh syarikat Labuan asing itu
berkenaan dengan pembekalan perkhidmatan kepada
atau bagi syarikat Labuan asing itu kena dibayar,
amaun hutang itu,

dan penalti, kos, fi, caj, cukai dan hutang itu hendaklah
menjadi suatu caj ke atas aset syarikat Labuan asing itu
yang berperingkat selepas kos pelikuidasi yang diluluskan
yang dilantik oleh Lembaga tetapi yang menjadi keutamaan
berbanding semua caj dan tuntutan lain walau apa pun
jua.

(7) Syarikat Labuan asing itu hendaklah disifatkan terus
wujud di Labuan sehinggalah penggulungan hal-ehwalnya di
Labuan diselesaikan.


-----

_Syarikat Luar Pesisir (Pindaan)_ 59

(8) Peruntukan Bahagian XI Akta ini yang berhubungan
dengan pemotongan daripada daftar nama syarikat yang tidak
berfungsi lagi hendaklah terpakai secara _mutatis mutandis_
bagi sesuatu syarikat Labuan asing.”.

**Pemotongan Bahagian VIIIa**

**77. Akta ibu dipinda dengan memotong Bahagian VIIIa yang**
mengandungi seksyen 130a hingga 130m.

**Bahagian baru VIIIb**

**78. Akta ibu dipinda dengan memasukkan sebelum Bahagian IX**
Bahagian yang berikut:

“Bahagian VIIIb

SYARIKAT SEL TERLINDUNG LABUAN

**Tafsiran**

**130n. (1) Dalam Bahagian ini, melainkan jika konteksnya**
menghendaki makna yang lain—

“aset sel” ertinya aset sesuatu syarikat sel terlindung Labuan
yang berkaitan dengan sel syarikat sel terlindung;

“dividen sel” ertinya dividen yang dibayar oleh sesuatu
syarikat sel terlindung Labuan berkenaan dengan syer sel;

“modal sel” ertinya hasil terbitan syer sel;

“sel” ertinya sel yang diwujudkan oleh suatu syarikat sel
terlindung Labuan bagi maksud mengasingkan dan melindungi
aset sel mengikut cara yang diperuntukkan di bawah Bahagian
ini;

“syarikat sel terlindung Labuan” ertinya sesuatu syarikat
Labuan yang diperbadankan sebagai, atau ditukar menjadi,
syarikat sel terlindung mengikut peruntukan Bahagian ini;


-----

60 _Rang Undang-Undang_

“syer sel” ertinya syer yang diwujudkan dan diterbitkan oleh
suatu sel dalam syarikat sel terlindung Labuan.

**Syarikat sel terlindung Labuan**

**130o. (1) Tertakluk kepada peruntukan Akta ini—**

_(a)_ suatu syarikat Labuan boleh diperbadankan sebagai suatu
syarikat sel terlindung Labuan; dan

_(b)_ suatu syarikat Labuan sedia ada boleh, jika dibenarkan
oleh perkara dan oleh ketetapan khas, ditukar menjadi
suatu syarikat sel terlindung Labuan.

(2) Suatu syarikat sel terlindung Labuan boleh menubuhkan
satu sel atau lebih bagi maksud mengasingkan dan melindungi
aset sel mengikut cara yang diperuntukkan oleh Bahagian
ini.

(3) Bagi maksud Akta ini, walaupun suatu syarikat sel
terlindung Labuan boleh mewujudkan satu sel atau lebih menurut
peruntukan Bahagian ini, syarikat sel terlindung Labuan itu
hendaklah menjadi orang tunggal di sisi undang-undang, dan
pewujudan sel oleh syarikat sel terlindung Labuan itu tidak
mewujudkan, berkenaan dengan sel itu, orang di sisi undangundang yang berasingan daripada syarikat sel terlindung Labuan
itu.

(4) Tiada syarikat Labuan atau syarikat Labuan asing boleh
diperbadankan sebagai, atau ditukar menjadi, atau beroperasi
sebagai suatu syarikat sel terlindung Labuan melainkan jika ia
dibentuk, dan akan beroperasi semata-mata bagi maksud—

_(a)_ menjalankan perniagaan insurans Labuan atau perniagaan
insurans kaptif Labuan atas apa-apa terma yang
diperuntukkan di bawah Akta Perkhidmatan Kewangan
dan Sekuriti Labuan 2009 dan perniagaan takaful am
Labuan atau perniagaan takaful kaptif atas terma yang
diperuntukkan di bawah Akta Perkhidmatan Kewangan
dan Sekuriti Islam Labuan 2009; atau

_(b)_ menjalankan perniagaan kumpulan wang bersama di bawah
Akta Perkhidmatan Kewangan dan Sekuriti Labuan
2009 dan perniagaan kumpulan wang bersama Islam
di bawah Akta Perkhidmatan Kewangan dan Sekuriti
Islam Labuan 2009.


-----

_Syarikat Luar Pesisir (Pindaan)_ 61

**Kelulusan Lembaga**

**130p. (1) Sesuatu syarikat Labuan tidak boleh diperbadankan**
sebagai, atau beroperasi sebagai, atau ditukar menjadi, suatu
syarikat sel terlindung Labuan, kecuali mengikut terma dan
syarat kelulusan bertulis Lembaga, yang boleh menetapkan
kelas atau perihalan syarikat yang boleh menjadi syarikat sel
terlindung Labuan.

(2) Lembaga boleh pada bila-bila masa dan mengikut apaapa cara yang difikirkannya patut—

_(a)_ mengubah atau membatalkan apa-apa terma atau syarat
yang tertakluk kepadanya kelulusan di bawah subseksyen
(1) diberikan; dan

_(b)_ mengenakan apa-apa terma atau syarat baru kepada
mana-mana kelulusan sedemikian.

(3) Suatu permohonan untuk kelulusan Lembaga sebagaimana
yang dikehendaki dalam subseksyen (1) hendaklah—

_(a)_ dibuat dalam apa-apa bentuk dan hendaklah disertakan
dengan apa-apa dokumen dan maklumat, yang
ditentusahkan mengikut apa-apa cara, yang dikehendaki
oleh Lembaga; dan

_(b)_ disertakan dengan fi yang ditetapkan.

(4) Lembaga boleh menghendaki seseorang pemohon
di bawah subseksyen (3) untuk memberinya apa-apa dokumentasi
dan maklumat lain yang difikirkannya perlu untuk menentukan
permohonan itu.

**Pemerbadanan, atau pertukaran menjadi, syarikat sel**
**terlindung Labuan**

**130q. (1) Pemerbadanan atau pertukaran suatu syarikat Labuan**
atau syarikat Labuan asing sebagai suatu syarikat sel terlindung
Labuan hendaklah dibuat dengan memfailkan memorandum
dan perkara syarikat itu atau memorandum atau perkara yang
dipinda di bawah Bahagian ini, disertakan dengan—

_(a)_ salinan terperaku mengenai kelulusan Lembaga yang
diberikan di bawah seksyen 130p;


-----

62 _Rang Undang-Undang_

_(b)_ semua dokumen dan maklumat yang dikehendaki bagi
pendaftaran atau pertukaran memorandum dan perkara
sesuatu syarikat Labuan atau syarikat Labuan asing
sebagai suatu syarikat sel terlindung Labuan yang
dikehendaki di bawah Akta ini; dan

_(c)_ fi yang ditetapkan.

**Nama dan memorandum atau perkara syarikat sel terlindung**
**Labuan**

**130r. (1) Nama syarikat sel terlindung Labuan hendaklah,**
tanpa menjejaskan peruntukan seksyen 21 Akta ini, termasuk
ungkapan “Syarikat Sel Terlindung” atau “SST”.

(2) Setiap sel suatu syarikat sel terlindung Labuan hendaklah
mempunyai nama atau gelarannya sendiri yang berbeza.

(3) Memorandum atau perkara sesuatu syarikat sel terlindung
Labuan hendaklah menyatakan bahawa ia suatu syarikat sel
terlindung Labuan.

(4) Suatu syarikat sel terlindung Labuan boleh, untuk mematuhi
subseksyen (3), mengubah memorandum atau perkara melalui
ketetapan khas, dan peruntukan Akta ini yang berhubungan
dengan pengubahan memorandum atau perkara hendaklah
terpakai.

(5) Melainkan jika dan sehingga suatu syarikat sel terlindung
Labuan mematuhi peruntukan seksyen ini, ia tidak boleh
disifatkan sebagai suatu syarikat sel terlindung Labuan bagi
maksud Bahagian ini.

**Aset sel dan am**

**130s. (1) Aset sesuatu syarikat sel terlindung Labuan hendaklah**
sama ada—

_(a)_ aset sel yang terdiri daripada aset syarikat sel terlindung
Labuan yang dipegang dalam atau bagi pihak sel
terlindung syarikat itu; atau

_(b)_ aset am yang terdiri daripada aset syarikat sel terlindung
Labuan yang bukan aset sel.


-----

_Syarikat Luar Pesisir (Pindaan)_ 63

(2) Aset sel terlindung terdiri daripada—

_(a)_ aset yang merupakan balasan yang dibayar atau kena
dibayar bagi terbitan syer sel terlindung dan rizab yang
boleh dikaitkan dengan sel terlindung; dan

_(b)_ semua aset lain yang boleh dikaitkan dengan atau dipegang
dalam sel terlindung.

(3) Suatu syarikat sel terlindung Labuan hendaklah—

_(a)_ menyenggarakan rekod yang berasingan bagi aset sel
dan menyimpan aset sel yang dipegang bagi setiap sel
berasingan daripada aset sel yang dipegang bagi apaapa sel lain dan daripada aset am; dan

_(b)_ mengatur perlindungan yang sepatutnya bagi aset sel,
baik antara sel mahupun berkenaan dengan aset am,
dengan cara pengasingan dan pengenalpastian yang
jelas.

(4) Kewajipan yang dikenakan oleh subseksyen (3) tidaklah
dilanggar semata-mata kerana pengarah-pengarah sesuatu syarikat
sel terlindung Labuan—

_(a)_ termasuk pengarah yang dilantik untuk menguruskan hal
ehwal sel atau sel-sel tertentu;

_(b)_ telah melantik suatu jawatankuasa untuk melaksanakan
kewajipannya berhubung dengan sel atau sel-sel
tertentu;

_(c)_ telah menyebabkan atau membenarkan aset sel atau
aset am, atau kombinasi kedua-duanya, secara kolektif
dilaburkan atau secara kolektif diuruskan oleh pengurus
pelaburan; atau

_(d) telah menyebabkan atau membenarkan aset sel dan aset_
am dipegang oleh atau melalui penama atau pemegang
amanah:

Dengan syarat bahawa aset yang berkenaan masih boleh
dikenal pasti secara berasingan mengikut subseksyen (3).

(5) Sekiranya terdapat pelanggaran subseksyen (3)—

_(a)_ setiap pengarah dan pegawai yang melakukan
pelanggaran itu, mengikut mana-mana yang berkenaan,


-----

64 _Rang Undang-Undang_

hendaklah bertanggungan secara sendiri bagi apa-apa
kerugian atau kerosakan akibat daripada pelanggaran
itu; dan

_(b)_ setiap pengarah dan pegawai sedemikian hendaklah secara
berasingan mempunyai hak tanggung rugi terhadap aset
am syarikat sel terlindung Labuan itu, melainkan jika
dia bertindak secara fraud, melulu atau dengan niat
jahat.

**Syer sel dan modal syer sel**

**130t. (1) Sesuatu syarikat sel terlindung Labuan boleh, berkenaan**
dengan mana-mana selnya, mewujudkan dan menerbitkan syer
sel dan modal sel yang hendaklah terkandung dalam aset sel
yang boleh dikaitkan dengan sel yang berkenaan dengannya
syer itu diterbitkan.

(2) Hasil penerbitan syer itu selain syer sel yang diwujudkan
dan diterbitkan oleh sesuatu syarikat sel terlindung Labuan
hendaklah terkandung dalam aset am syarikat sel terlindung
Labuan.

(3) Dividen sel boleh dibayar oleh sesuatu syarikat sel
terlindung Labuan berkenaan dengan syer sel dengan merujuk
hanya kepada aset sel dan liabiliti yang boleh dikaitkan dengan sel
itu yang berkenaan dengannya syer sel itu telah diterbitkan.

(4) Dalam menentukan dividen sel, tidaklah perlu diambil
kira—

_(a)_ keuntungan dan kerugian, atau aset dan liabiliti, yang
boleh dikaitkan dengan mana-mana sel lain syarikat
sel terlindung Labuan itu; atau

_(b)_ keuntungan dan kerugian yang bukan dari sel, atau aset
dan liabiliti, syarikat sel terlindung Labuan itu.

(5) Sesuatu syarikat sel terlindung Labuan hendaklah
menyediakan perakuan hakmilik mengenai syer sel, berkenaan
dengan mana-mana syer sel baru yang diterbitkan olehnya,
dipindahkan kepadanya atau didaftarkan olehnya atau yang


-----

_Syarikat Luar Pesisir (Pindaan)_ 65

hendak digantikan olehnya akibat daripada kehilangannya,
kecurian atau kerosakannya, dan setiap perakuan itu mesti
menyatakan—

_(a)_ sel yang dengannya syer sel itu berkaitan;

_(b)_ bilangan syer sel, yang hakmiliknya dibuktikan oleh
perakuan itu;

_(c)_ jika syarikat sel terlindung Labuan mempunyai lebih
daripada satu kelas syer sel, kelas syer sel itu, yang
hakmiliknya dibuktikan dengan perakuan itu; dan

_(d)_ nama pemegangnya.

**Daftar pemegang syer**

**130u. (1) Tertakluk kepada seksyen 105 tiap-tiap syarikat**
sel terlindung Labuan hendaklah menyimpan indeks nama
pemegang-pemegang syernya, yang hendaklah—

_(a)_ mengandungi, berhubung dengan setiap pemegang syer,
petunjuk yang mencukupi untuk membolehkan akaun
pemegang syer itu mudah didapati;

_(b)_ menyatakan sel atau sel-sel tertentu yang dengannya
akaun atau akaun-akaun pemegang syer itu berkaitan;

_(c)_ mudah dicari dengan merujuk kepada akaun pemegang
syer atau dengan merujuk kepada sel;

_(d)_ disimpan pada setiap masa di tempat yang sama dengan
daftar pemegang syer; dan

_(e)_ diubah apabila apa-apa perubahan dibuat kepada daftar
pemegang syer.

(2) Peruntukan seksyen 106 berkenaan dengan pemeriksaan
daftar pemegang syer hendaklah terpakai bagi Bahagian ini.

**Pengurangan modal sel**

**130v. (1) Peruntukan seksyen 48a berkenaan dengan pengurangan**
modal syer syarikat Labuan hendaklah terpakai mutatis mutandis


-----

66 _Rang Undang-Undang_

berkenaan dengan pengurangan modal syer aset am suatu
syarikat aset terlindung Labuan dan modal sel bagi aset sel
yang berkenaan dalam syarikat sel terlindung Labuan itu.

(2) Suatu syarikat sel terlindung Labuan tidak boleh
mengurangkan modal syer aset amnya sehingga kurang daripada
modal sel mana-mana aset sel syarikat sel terlindung Labuan
itu.

**Hak pemiutang**

**130w. (1) Hak pemiutang syarikat sel terlindung Labuan**
hendaklah bersamaan dengan liabiliti yang diperuntukkan dalam
Bahagian ini dan tiada pemiutang suatu syarikat sel terlindung
Labuan itu boleh mempunyai apa-apa hak selain hak yang
disebut dalam Bahagian ini.

(2) Terma yang berikut adalah tersirat dalam tiap-tiap transaksi
yang dibuat oleh suatu syarikat sel terlindung Labuan:

_(a) bahawa tiada pihak boleh, sama ada dalam apa-apa_
prosiding atau dengan apa-apa cara lain, menggunakan
mana-mana aset sel yang boleh dikaitkan dengan
mana-mana sel syarikat sel terlindung Labuan untuk
menjelaskan liabiliti yang tidak boleh dikaitkan dengan
sel itu;

_(b) bahawa jika mana-mana pihak berjaya melalui apa-apa_
cara dalam menggunakan apa-apa aset sel yang boleh
dikaitkan dengan mana-mana sel syarikat sel terlindung
Labuan untuk menjelaskan liabiliti yang tidak boleh
dikaitkan dengan sel itu, pihak itu adalah bertanggungan
untuk membayar kepada syarikat sel terlindung Labuan
itu sejumlah wang yang bersamaan dengan nilai faedah
yang diperolehnya; dan

_(c) bahawa jika mana-mana pihak berjaya menyita atau_
menahan atau selainnya melevi pelaksanaan terhadap
mana-mana aset sel yang boleh dikaitkan dengan
mana-mana sel syarikat sel terlindung Labuan untuk
menjelaskan liabiliti yang tidak boleh dikaitkan dengan
sel itu, pihak itu hendaklah memegang aset itu atau
hasilnya atas sifat fidusiari bagi syarikat sel terlindung


-----

_Syarikat Luar Pesisir (Pindaan)_ 67

Labuan itu dan hendaklah menyimpan aset atau hasil itu
secara berasingan dan boleh dikenal pasti bagi maksud
itu.

(3) Semua wang yang didapatkan oleh sesuatu syarikat sel
terlindung Labuan akibat daripada apa-apa obligasi sedemikian
yang diperihalkan dalam perenggan (2)(c) hendaklah dikreditkan
terhadap apa-apa liabiliti bersama yang dikenakan di bawah
terma tersirat yang dinyatakan dalam perenggan (2)(b).

(4) Apa-apa aset atau wang yang didapatkan oleh sesuatu
syarikat sel terlindung Labuan menurut terma tersirat yang
dinyatakan dalam perenggan (2)(b) atau _(c) atau dengan apa-_
apa cara lain dalam keadaan yang disebut dalam perenggan
itu hendaklah, selepas ditolak atau dibayar apa-apa kos bagi
pemendapatan itu, digunakan oleh syarikat sel terlindung Labuan
itu untuk mempampasi sel yang terjejas itu.

(5) Sekiranya apa-apa aset sel yang boleh dikaitkan dengan
sel sesuatu syarikat sel terlindung Labuan disita, ditahan, dilevi
atau selainnya diambil dalam pelaksanaan berkenaan dengan
liabiliti yang tidak boleh dikaitkan dengan sel itu, dan setakat
yang aset atau pampasan yang berkenaan dengannya tidak boleh
selainnya dikembalikan kepada sel yang terjejas, syarikat sel
terlindung Labuan hendaklah—

_(a) menyebabkan atau mendapatkan juruauditnya, yang_
bertindak sebagai pakar dan bukan sebagai penimbang
tara, untuk memperakukan nilai aset yang telah hilang
daripada sel yang terjejas; dan

_(b) memindahkan atau membayar kepada sel yang terjejas,_
daripada aset sel atau aset am yang dengannya liabiliti
itu boleh dikaitkan, aset atau wang yang mencukupi
untuk memulangkan nilai aset yang telah hilang itu
kepada sel yang terjejas.

(6) Jika suatu syarikat sel terlindung Labuan berobligasi untuk
membuat pemindahan atau pembayaran daripada aset sel yang
boleh dikaitkan dengan sel syarikat sel terlindung Labuan itu di
bawah perenggan (2)(b), dan aset itu tidak mencukupi, syarikat
sel terlindung itu hendaklah setakat yang boleh menampung
kekurangan itu daripada aset amnya.


-----

68 _Rang Undang-Undang_

**Liabiliti**

**130x. (1) Jika sesuatu liabiliti berbangkit yang boleh dikaitkan**
dengan sel tertentu sesuatu syarikat sel terlindung Labuan—

_(a) aset sel yang boleh dikaitkan dengan sel itu hendaklah_
digunakan untuk menjelaskan liabiliti itu; dan

_(b)_ pemiutang yang berkenaan dengan sel itu tidak berhak
untuk membuat tuntutan terhadap aset sel mana-mana
sel lain atau aset am syarikat sel terlindung Labuan
itu.

(2) Jika sesuatu liabiliti berbangkit yang tidak boleh dikaitkan
dengan sel tertentu sesuatu syarikat sel terlindung Labuan—

_(a)_ liabiliti itu hendaklah dijelaskan hanya daripada aset am
syarikat sel terlindung Labuan itu; dan

_(b) pemiutang yang berkenaan dengan liabiliti itu tidak berhak_
untuk membuat tuntutan terhadap aset sel mana-mana
sel syarikat sel terlindung Labuan itu.

(3) Tanpa menjejaskan peruntukan yang terdahulu—

_(a) aset sel yang boleh dikaitkan dengan sel tertentu sesuatu_
syarikat sel terlindung Labuan—

(i) tersedia hanya untuk pemiutang syarikat sel
terlindung Labuan yang merupakan pemiutang
berkenaan dengan sel itu dan yang dengan itu
berhak untuk membuat tuntutan terhadap aset
sel yang boleh dikaitkan dengan sel itu; dan

(ii) hendaklah terlindung secara mutlak daripada
pemegang syer syarikat sel terlindung Labuan
dan daripada pemiutang syarikat sel terlindung
Labuan yang bukan pemiutang yang berkenaan
dengan sel itu dan yang sewajarnya tidak berhak
untuk membuat tuntutan terhadap aset sel yang
boleh dikaitkan dengan sel itu; dan

_(b) aset sel yang tidak boleh dikaitkan dengan sel tertentu_
sesuatu syarikat sel terlindung Labuan tidak boleh
digunakan untuk menjelaskan apa-apa liabiliti yang
boleh dikaitkan dengan sel itu.


-----

_Syarikat Luar Pesisir (Pindaan)_ 69

(4) Sekiranya terdapat apa-apa pertikaian tentang—

_(a) sama ada apa-apa hak adalah atau tidak berkenaan dengan_
sesuatu sel tertentu;

_(b)_ sama ada seseorang pemiutang ialah atau bukan pemiutang
berkenaan dengan sesuatu sel tertentu;

_(c)_ sama ada sesuatu liabiliti boleh atau tidak boleh dikaitkan
dengan sesuatu sel tertentu; atau

_(d) amaun yang dengannya apa-apa liabiliti dihadkan,_

Mahkamah, atas permohonan syarikat sel terlindung Labuan
atau pemiutang yang bertikai dengan syarikat sel terlindung
Labuan itu, dan tanpa menjejaskan apa-apa hak atau remedi
lain yang ada pada mana-mana orang, boleh mengeluarkan suatu
perisytiharan berkenaan dengan perkara dalam pertikaian itu.

**Penzahiran**

**130y. (1) Sesuatu syarikat sel terlindung Labuan hendaklah—**

_(a)_ memaklumkan mana-mana orang yang dengannya dia
menjalankan transaksi bahawa ia adalah suatu syarikat
sel terlindung Labuan;

_(b) bagi maksud transaksi itu, mengenal pasti atau menyatakan_
sel yang berkenaan dengannya orang itu menjalankan
transaksi, melainkan jika transaksi itu bukan transaksi
berkenaan dengan sesuatu sel tertentu; dan

_(c) jika transaksi itu adalah berkenaan dengan sesuatu sel_
tertentu, memaklumkan orang itu bahawa aset sel bagi
sel itu, dan hanya aset itu, boleh digunakan untuk
membayar obligasi dan liabiliti sel itu.

(2) Jika, berlanggaran dengan subseksyen (1), sesuatu syarikat
sel terlindung Labuan—

_(a) tidak memaklumkan seseorang bahawa dia menjalankan_
transaksi dengan suatu syarikat sel terlindung Labuan
dan orang itu selainnya tidak menyedari bahawa,
dan tidak mempunyai alasan yang munasabah untuk
mempercayai bahawa, dia menjalankan transaksi dengan
suatu syarikat sel terlindung Labuan;


-----

70 _Rang Undang-Undang_

_(b) tidak mengenal pasti atau menyatakan sel yang berkenaan_
dengannya seseorang itu menjalankan transaksi, dan
orang itu selainnya tidak menyedari, dan tiada asas
munasabah untuk mengetahui, sel yang mana yang
dengannya dia menjalankan transaksi; atau

_(c) tidak memaklumkan orang itu bahawa aset sel bagi sel_
itu, dan hanya aset itu, boleh digunakan untuk membayar
obligasi dan liabiliti sel itu,

maka, dalam mana-mana hal sedemikian, pengarah-pengarah
hendaklah menanggung sendiri liabiliti kepada orang itu berkenaan
dengan transaksi itu dan, setiap pengarah hendaklah secara
berasingan mempunyai hak tanggung rugi terhadap aset am
syarikat sel terlindung Labuan itu, melainkan jika dia bertindak
secara fraud, melulu, cuai bertindak atau dengan niat jahat.

(3) Walau apa pun subseksyen yang terdahulu, Mahkamah
boleh melepaskan seorang pengarah atau pegawai, mengikut
mana-mana yang berkenaan, daripada semua atau sebahagian
liabiliti dirinya di bawah subseksyen itu jika dia memuaskan
Mahkamah bahawa dia patut secara adilnya dilepaskan sedemikian
kerana—

_(a) dia tidak menyedari hal keadaan yang menimbulkan_
liabilitinya dan, dalam keadaan tidak menyedari itu,
dia tidak bertindak secara fraud, melulu atau cuai atau
bertindak dengan niat jahat; atau

_(b) dia dengan nyata telah membantah, dan menjalankan_
apa-apa hak yang ada padanya sebagai pengarah atau
pegawai, sama ada melalui kuasa mengundi atau
selainnya, untuk cuba menghalang hal keadaan yang
menimbulkan liabilitinya itu.

(4) Jika Mahkamah melepaskan seseorang pengarah atau
pegawai daripada semua atau sebahagian liabiliti dirinya di
bawah subseksyen (3), Mahkamah boleh memerintahkan supaya
liabiliti yang berkenaan hendaklah sebaliknya dibayar daripada
apa-apa—

_(a) aset sel yang relevan yang berkenaan dengannya orang_
itu berurusan atau menjalankan transaksi; atau


-----

_Syarikat Luar Pesisir (Pindaan)_ 71

_(b) aset am syarikat sel terlindung Labuan itu,_

sebagaimana yang dinyatakan dalam perintah itu.

(5) Mana-mana peruntukan dalam perkara sesuatu syarikat
sel terlindung Labuan atau mana-mana peruntukan kontrak lain
yang di bawahnya syarikat sel terlindung Labuan itu boleh
bertanggungan, yang berupa untuk—

_(a) mengelak penanggungan liabiliti diri ke atas pengarah_
atau pegawai dalam hal keadaan yang diperihalkan
dalam seksyen ini; atau

_(b) menanggung rugi pengarah atau pegawai berkenaan dengan_
tingkah laku yang mungkin selainnya akan menidakkan
hak mereka untuk ditanggung rugi terhadap aset yang
bukan aset sel menurut kuasa seksyen ini,

adalah tidak sah.

**Urus niaga dan transaksi antara aset sel**

**130z. Sesuatu syarikat sel terlindung Labuan boleh—**

_(a)_ memindahkan aset sel yang boleh dikaitkan dengan
sesuatu sel syarikat sel terlindung Labuan dengan sel
yang lain syarikat sel terlindung Labuan itu; atau

_(b)_ mencantumkan atau menyatukan suatu sel syarikat sel
terlindung Labuan dengan, atau menjadi, satu sel atau
lebih yang lain syarikat sel terlindung Labuan itu:

Dengan syarat bahawa Lembaga telah memberikan persetujuan
bertulisnya apabila ia berpuas hati bahawa—

(i) pemiutang syarikat sel terlindung Labuan itu yang
berhak untuk membuat tuntutan terhadap aset
sel yang boleh dikaitkan dengan sel itu telah
bersetuju dengan pemindahan, percantuman
atau penyatuan itu, mengikut mana-mana
yang berkenaan, atau selainnya tidak akan
dimudaratkan secara tidak adil; dan

(ii) pemegang syer syarikat sel terlindung Labuan
dan setiap sel yang relevan bersetuju dengan
pemindahan, percantuman atau penyatuan itu,
mengikut mana-mana yang berkenaan, atau
selainnya tidak akan dimudaratkan secara tidak
adil


-----

72 _Rang Undang-Undang_

**Pemindahan aset sel**

**130za. (1) Tertakluk kepada peruntukan seksyen ini, sesuatu**
syarikat sel terlindung Labuan boleh memindahkan aset sel
yang boleh dikaitkan dengan mana-mana sel syarikat sel
terlindung Labuan itu, tetapi tidak aset am Labuan syarikat
sel terlindung itu, kepada orang lain, sama ada bermastautin
atau diperbadankan, dan sama ada atau tidak suatu syarikat sel
terlindung Labuan.

(2) Tiada pemindahan dalam subseksyen (1) boleh dibuat
kecuali jika dibuat di bawah kuasa ketetapan khas pemegang
syer yang dibuat atas syor ketetapan pengarah-pengarah:

Dengan syarat bahawa pengarah-pengarah tidak boleh
membuat syor berhubung dengan sesuatu sel dalam suatu
syarikat sel terlindung Labuan melainkan jika mereka berpuas
hati bahawa—

_(a)_ pemiutang syarikat sel terlindung Labuan yang berhak
untuk membuat tuntutan terhadap aset sel yang boleh
dikaitkan dengan sel itu telah bersetuju dengan pemindahan
itu; atau

_(b) pemiutang itu tidak akan dimudaratkan secara tidak adil_
dengan pemindahan itu; dan

_(c)_ Lembaga telah memberikan persetujuannya terlebih
dahulu bagi pemindahan itu.

(3) Lembaga boleh mengenakan apa-apa syarat yang
difikirkannya patut terhadap persetujuan yang diberikan di bawah
perenggan (2)(c), termasuk syarat tentang penunaian tuntutan
pemiutang yang berhak untuk membuat tuntutan terhadap aset sel
yang boleh dikaitkan dengan sel yang berhubungan dengannya
persetujuan itu dikehendaki.

(4) Lembaga boleh bersetuju dengan pemindahan aset sel
walaupun—

_(a)_ seorang pelikuidasi yang diluluskan telah dilantik untuk
bertindak berkenaan dengan syarikat sel terlindung
Labuan itu atau syarikat sel terlindung Labuan itu telah
meluluskan ketetapan bagi penggulungan sukarela;

_(b)_ perintah penerimaan telah dibuat berkenaan dengan sel
itu, syarikat sel terlindung Labuan itu atau mana-mana
sel lain syarikat sel terlindung Labuan itu; atau


-----

_Syarikat Luar Pesisir (Pindaan)_ 73

_(c)_ perintah pentadbiran telah dibuat berkenaan dengan sel
itu, syarikat sel terlindung Labuan itu atau mana-mana
sel lainnya.

(5) Peruntukan seksyen ini adalah tanpa menjejaskan kuasa
suatu syarikat sel terlindung Labuan untuk membuat pembayaran
atau pemindahan daripada aset sel yang boleh dikaitkan dengan
mana-mana sel syarikat sel terlindung Labuan kepada seseorang
yang berhak, selaras dengan peruntukan Bahagian ini, untuk
membuat tuntutan terhadap aset sel itu.

(6) Seksyen ini tidak terpakai bagi pemindahan aset sel yang
boleh dikaitkan dengan mana-mana sel sesuatu syarikat sel
terlindung Labuan dalam penjalanan biasa perniagaan syarikat
sel terlindung Labuan itu, melalui pembayaran, pelaburan atau
selainnya.

**Penerimaan dan penggulungan syarikat sel terlindung**
**Labuan dan pelikuidasian sel**

**130zb. (1) Walau apa pun mana-mana undang-undang bertulis**
atau rukun undang-undang yang berlawanan, dalam penerimaan
dan penggulungan sesuatu syarikat sel terlindung Labuan atau
mana-mana sel Labuan syarikat sel terlindung itu, pelikuidasi
yang diluluskan—

_(a)_ adalah terikat untuk berurusan dengan aset am syarikat sel
terlindung Labuan itu atau aset sel setiap sel syarikat sel
terlindung Labuan mengikut kehendak yang dihuraikan
dalam subseksyen 130s(3); dan

_(b)_ dalam penunaian tuntutan pemiutang syarikat sel terlindung
Labuan itu atau setiap sel syarikat sel terlindung Labuan
hendaklah menggunakan aset syarikat sel terlindung
Labuan itu bagi mereka yang berhak untuk membuat
tuntutan kepadanya selaras dengan peruntukan Bahagian
ini.

(2) Peruntukan yang berhubungan dengan pembahagian harta
atas penerimaan dan penggulungan hendaklah terpakai bagi
syarikat sel terlindung Labuan itu, tertakluk kepada apa-apa
ubah suaian yang perlu untuk menjadikannya selaras dengan
Bahagian ini.


-----

74 _Rang Undang-Undang_

**Pemakaian Akta ini**

**130zc. Bagi mengelakkan keraguan, semua peruntukan Akta ini**
yang berhubungan dengan syarikat Labuan hendaklah terpakai
bagi suatu syarikat sel terlindung Labuan, dan jika konteksnya
membenarkan atau menghendaki, hendaklah terpakai dengan
ubah suaian yang perlu bagi suatu sel sesuatu syarikat sel
terlindung Labuan.”.

**Pindaan Bahagian IX**

**79. Tajuk Bahagian IX Akta ibu dipinda dengan menggantikan**
perkataan “Pelbagai” dengan perkataan “Penerimaan dan
penggulungan”.

**Pindaan seksyen 131**

**80.** Seksyen 131 Akta ibu dipinda—

_(a)_ dalam subseksyen (1), dengan memotong perkataan
“(setakat mana ianya berhubung dengan suatu syarikat
yang dihadkan oleh syer)”; dan

_(b)_ dengan memasukkan selepas subseksyen (2) subseksyen
yang berikut:

“(3) Seorang pelikuidasi yang dilantik di bawah
peruntukan Bahagian ini hendaklah menjadi seorang
pelikuidasi yang diluluskan sebagaimana yang
dikehendaki oleh subseksyen 12(1).”.

**Seksyen baru 131a**

**81.** Akta ibu dipinda dengan memasukkan selepas seksyen 131
seksyen yang berikut:

“Tatacara alternatif bagi penggulungan sukarela syarikat
**Labuan yang solven**

**131a. (1) Jika sesuatu syarikat Labuan telah berhenti beroperasi**
dan telah menjelaskan segala hutang dan liabilitinya, manamana pegawai atau anggota syarikat Labuan itu boleh, selepas
memberikan notis mengikut subseksyen (3) memohon kepada
Lembaga untuk suatu perisytiharan pembubaran syarikat
Labuan itu.


-----

_Syarikat Luar Pesisir (Pindaan)_ 75

(2) Suatu permohonan bagi perisytiharan pembubaran di
bawah subseksyen (1) hendaklah secara bertulis dan hendaklah
disertakan dengan—

_(a)_ akuan berkanun yang dibuat oleh seorang pengarah atau
anggota syarikat Labuan itu yang menyatakan—

(i) bahawa syarikat Labuan itu telah berhenti
beroperasi dan telah menjelaskan segala
hutang dan liabilitinya (selain hutang dan
liabiliti yang terhutang kepada anggotanya);
dan

(ii) bahawa notis yang dikehendaki oleh subseksyen
(3) telah diberikan mengikut subseksyen itu
dan tarikh notis terakhir sedemikian telah
disiarkan atau diposkan, mengikut mana-mana
yang berkenaan;

_(b)_ suatu salinan notis yang diberikan di bawah
subseksyen (3); dan

_(c)_ notis bertulis daripada Lembaga Hasil Dalam Negeri
bahawa ia tiada bantahan kepada Lembaga membuat
perisytiharan pembubaran syarikat Labuan itu.

(3) Sebelum membuat permohonan kepada Lembaga di
bawah seksyen ini, pemohon hendaklah memastikan bahawa
notis yang membawa maksud bahawa pemohon bercadang
untuk memohon kepada Lembaga untuk suatu perisytiharan
pembubaran syarikat Labuan itu dan bahawa Lembaga boleh
membubarkan syarikat Labuan itu melainkan jika bantahan
bertulis dibuat kepada Lembaga dalam masa tiga puluh hari
dari tarikh notis itu diposkan—

_(a)_ telah disiarkan dalam sekurang-kurangnya satu akhbar
yang diedarkan secara meluas di Malaysia dan satu
akhbar kewangan antarabangsa dalam suatu iklan;
dan

_(b)_ telah dihantar dengan pos berdaftar kepada setiap
pengarah dan kepada setiap anggota syarikat Labuan
itu ke alamat terakhir yang diketahui oleh syarikat
Labuan itu.

(4) Lembaga tidak boleh membuat perisytiharan pembubaran
sesuatu syarikat Labuan lebih awal daripada tiga puluh hari
selepas tarikh penyiaran atau pengeposan, mengikut manamana yang berkenaan, notis terakhir yang disiarkan atau
diposkan bagi maksud subseksyen (3).


-----

76 _Rang Undang-Undang_

(5) Apabila diterima apa-apa bantahan bertulis terhadap
pembubaran syarikat Labuan itu, Lembaga hendaklah
dengan serta-merta memberitahu pemohon bagi perisytiharan
pembubaran itu mengenai penerimaan bantahan itu dan identiti
pembantah itu.

(6) Jika seseorang pengarah, anggota atau pemiutang
sesuatu syarikat Labuan telah membantah pembubaran
syarikat Labuan itu, Lembaga tidak boleh mengisytiharkan
pembubaran syarikat Labuan itu, melainkan jika—

_(a)_ pengarah, anggota atau pemiutang, mengikut manamana yang berkenaan, menarik balik bantahan itu;
atau

_(b)_ Lembaga memutuskan bahawa bantahan itu sama sekali
tidak berjustifikasi dan pembantah tidak merayu
kepada Mahkamah terhadap keputusan Lembaga
dalam tempoh dua puluh satu hari dari tarikh dia
diberitahu mengenai keputusan itu, dan Mahkamah
telah mengekalkan keputusan Lembaga.

(7) Jika Lembaga tidak dilarang daripada mengisytiharkan
pembubaran sesuatu syarikat Labuan menurut seksyen ini dan
bersetuju dengan pembubaran itu, ia hendaklah memberitahu
syarikat Labuan itu bahawa, tertakluk kepada memorandum
dan perkara persatuan syarikat Labuan itu, ia berhak untuk
membahagikan aset lebihannya di kalangan anggotanya
mengikut hak dan kepentingan mereka masing-masing.

(8) Syarikat Labuan itu hendaklah memberitahu Lembaga
bahawa aset lebihannya telah dibahagikan mengikut
subseksyen (7).

(9) Apabila diterima pemberitahuan daripada sesuatu syarikat
Labuan bahawa aset lebihannya telah dibahagikan mengikut
subseksyen (7), Lembaga boleh, melalui penyiaran dalam
satu akhbar yang diedarkan secara meluas di Malaysia dan
satu akhbar kewangan antarabangsa, mengisytiharkan bahawa
syarikat Labuan itu dibubarkan dan, apabila disiarkan notis
itu dalam _Warta, syarikat Labuan itu hendaklah terbubar:_

Dengan syarat bahawa liabiliti, jika ada, tiap-tiap pegawai
dan anggota syarikat Labuan itu hendaklah diteruskan dan
boleh dikuatkuasakan seolah-olah syarikat Labuan itu tidak
dibubarkan.


-----

_Syarikat Luar Pesisir (Pindaan)_ 77

(10) Jika sesuatu syarikat Labuan telah dibubarkan menurut
seksyen ini, Mahkamah, atas permohonan yang dibuat oleh
Lembaga atau mana-mana orang lain yang pada pendapat
Mahkamah mempunyai kepentingan, sebelum habis tempoh
enam tahun dari penyiaran notis pembubaran itu, boleh, jika
berpuas hati bahawa pada masa pembubaran syarikat Labuan
itu ia masih beroperasi atau belum menjelaskan segala hutang
dan liabilitinya atau selainnya bahawa adalah adil bagi
pembubaran syarikat Labuan itu dibatalkan, memerintahkan
pembubaran syarikat Labuan itu dibatalkan dan apabila salinan
bermeterai perintah itu dihantarserahkan kepada Lembaga bagi
pendaftaran, syarikat Labuan itu hendaklah disifatkan terus
wujud seolah-olah ia tidak dibubarkan; dan Mahkamah boleh
melalui perintah memberikan apa-apa arahan dan membuat
peruntukan yang difikirkannya adil.”.

**Bahagian baru X**

**82.** Akta ibu dipinda dengan memasukkan selepas seksyen 131a
Bahagian IX Bahagian dan tajuk yang berikut:

“Bahagian X

pelbagai”.

**Pindaan seksyen 133**

**83. Seksyen 133 Akta ibu dipinda—**

_(a) dengan menggantikan subseksyen (3) dengan subseksyen_
yang berikut:

“(3) Lembaga tidak boleh memberi kelulusannya
kepada suatu syarikat Labuan yang memohon untuk
berpindah ke negara atau bidang kuasa lain melainkan
jika Lembaga berpuas hati bahawa—

_(a) kehendak subseksyen (2) telah dipatuhi; dan_

_(b) syarikat itu telah mematuhi peruntukan Akta_
ini yang ia sepatutnya patuhi,

dan Lembaga boleh memberikan kelulusannya atas apaapa syarat yang difikirkannya perlu untuk melindungi


-----

78 _Rang Undang-Undang_

hak dan kepentingan sepatutnya seseorang anggota,
pemegang debentur atau pemiutang syarikat itu atau
suatu kelas anggota, pemegang debentur atau pemiutang
syarikat itu dan atas syarikat itu mengambil apa-apa
langkah yang didapati perlu oleh Lembaga untuk
meremedikan apa-apa kegagalan peruntukan Akta ini.”;
dan

_(b) dalam proviso kepada subseksyen (4), dengan menggantikan_
perkataan “Mahkamah (sama ada Mahkamah Tinggi atau
selainnya)” dengan perkataan “mahkamah”.

**Pindaan seksyen 134**

**84.** Seksyen 134 Akta ibu dipinda dengan menggantikan perkataan
“Mahkamah”, di mana-mana jua terdapat, dengan perkataan
“mahkamah”.

**Pindaan seksyen 135**

**85.** Seksyen 135 Akta ibu dipinda dengan menggantikan perkataan
“Mahkamah”, di mana-mana jua terdapat, dengan perkataan
“mahkamah”.

**Pindaan seksyen 137**

**86. Perenggan 137(3)(d) Akta ibu dipinda dengan menggantikan**
perkataan “pelikuidasi” dengan perkataan “pelikuidasi yang
diluluskan”.

**Seksyen baru 137a**

**87.** Akta ibu dipinda dengan memasukkan selepas seksyen 137
seksyen yang berikut:

“Injunksi

**137a. (1) Jika seseorang telah terlibat, adalah terlibat,**
atau bercadang untuk terlibat dalam tingkah laku yang telah
menjadi, menjadi, atau akan menjadi—

_(a) pelanggaran Akta ini;_


-----

_Syarikat Luar Pesisir (Pindaan)_ 79

_(b)_ cubaan untuk melanggar Akta ini;

_(c) cubaan yang membantu, menyubahati, menasihati atau_
membolehkan seseorang untuk melanggar Akta ini;

_(d) cubaan untuk mendorong, sama ada dengan ancaman,_
janji atau selainnya, seseorang untuk melanggar Akta
ini;

_(e) cubaan yang dengannya mana-mana orang akan dalam_
apa-apa cara, secara langsung atau tidak langsung,
dengan disedarinya menjadi terlibat dalam, atau pihak
kepada, pelanggaran Akta ini oleh seseorang; atau

_(f) cubaan berkomplot dengan orang lain untuk melanggar_
Akta ini,

Mahkamah boleh, atas permohonan Lembaga, atau seseorang
yang kepentingannya telah terjejas, sedang terjejas atau akan
menjadi terjejas oleh tingkah laku itu, memberikan injunksi,
atas apa-apa terma yang difikirkan sesuai oleh Mahkamah,
menghalang orang yang mula-mula disebut itu daripada terlibat
dalam tingkah laku itu dan, jika Mahkamah berpendapat
wajar untuk berbuat demikian, menghendaki orang itu untuk
melakukan apa-apa perbuatan atau benda.

(2) Jika seseorang tidak atau enggan melakukan perbuatan
atau benda yang dikehendaki oleh Akta ini supaya dilakukan
olehnya, Mahkamah boleh, atas permohonan Lembaga
atau mana-mana orang yang kepentingannya telah terjejas,
sedang terjejas atau akan terjejas dengan kegagalan atau
keengganan orang itu untuk melakukan perbuatan atau benda
itu, memberikan injunksi, atas apa-apa terma yang difikirkan
sesuai oleh Mahkamah, menghendaki orang yang mula-mula
disebut itu untuk melakukan perbuatan atau benda itu.

(3) Kuasa Mahkamah untuk memberikan injunksi untuk
menyekat seseorang daripada terlibat dalam tingkah laku itu
boleh dijalankan sama ada atau tidak—

_(a) ternyata kepada Mahkamah bahawa orang itu bercadang_
untuk terlibat lagi atau terus terlibat, dalam tingkah
laku yang seumpama itu;

_(b) orang itu sebelum ini telah terlibat dalam tingkah laku_
yang seumpama itu; atau


-----

80 _Rang Undang-Undang_

_(c) terdapat bahaya pasti kerugian substansial kepada_
mana-mana orang jika orang yang mula-mula disebut
itu terlibat dalam tingkah laku yang seumpama itu.

(4) Kuasa Mahkamah untuk memberikan injunksi yang
menghendaki seseorang melakukan sesuatu perbuatan atau
benda boleh dijalankan sama ada atau tidak—

_(a) ternyata kepada Mahkamah bahawa orang itu bercadang_
untuk enggan atau sekali lagi tidak, atau untuk terus
enggan atau tidak, melakukan perbuatan atau benda
itu;

_(b) orang itu sebelum ini telah enggan atau telah tidak_
melakukan perbuatan atau benda itu; atau

_(c) terdapat bahaya pasti kerugian substansial kepada mana-_
mana orang jika orang yang mula-mula disebut itu
enggan atau tidak melakukan perbuatan atau benda
itu.

(5) Jika Lembaga memohon kepada Mahkamah supaya
diberi injunksi di bawah seksyen ini, Mahkamah tidak boleh
menghendaki pemohon atau mana-mana orang lain, untuk
memberikan aku janji tentang ganti rugi sebagai syarat
pemberian injunksi interim.

(6) Jika permohonan bagi injunksi di bawah
subseksyen (1) atau (2) telah dibuat, Mahkamah boleh, jika
diputuskan oleh Mahkamah sebagai sesuai, memberikan
injunksi dengan persetujuan semua pihak kepada prosiding
itu, sama ada atau tidak Mahkamah berpuas hati bahawa
subseksyen itu terpakai.

(7) Jika pada pendapat Mahkamah wajar berbuat sedemikian,
Mahkamah boleh memberikan injunksi interim sementara
menunggu penentuan permohonan di bawah subseksyen
(1).

(8) Mahkamah boleh membatalkan atau mengubah injunksi
yang diberikan di bawah subseksyen (1), (2) atau (7).

(9) Dalam memberikan injunksi untuk menyekat seseorang
daripada terlibat dalam tingkah laku tertentu, atau menghendaki
seseorang untuk melakukan perbuatan atau benda tertentu,


-----

_Syarikat Luar Pesisir (Pindaan)_ 81

Mahkamah boleh, sama ada sebagai tambahan kepada atau
penggantian bagi pemberian injunksi itu, memerintahkan
orang itu untuk membayar ganti rugi kepada mana-mana
orang lain.”.

**Pindaan seksyen 141**

**88. Seksyen 141 Akta ibu dipinda dengan memasukkan selepas**
perkataan “yang dihadkan oleh syer” perkataan “atau jaminan
atau suatu syarikat tidak berhad”.

**Pindaan seksyen 142**

**89.** Seksyen 142 Akta ibu dipinda—

_(a)_ dalam nota bahu, dengan menggantikan perkataan “Penalti
am” dengan perkataan “Penalti”;

_(b)_ dalam subseksyen (1)—

(i) dengan menggantikan perkataan “Seseorang yang”
dengan perkataan “Tertakluk kepada seksyen 142a,
seseorang”; dan

(ii) dalam perenggan (c), dengan memotong perkataan
“selainnya”;

_(c)_ dalam subseksyen (2)—

(i) dalam teks bahasa Inggeris, dengan menggantikan
perkataan “lbe” dengan perkataan “be”; dan

(ii) dengan menggantikan perkataan “lima” dengan
perkataan “sepuluh’; dan

_(d)_ dengan memasukkan selepas subseksyen (3) subseksyen
yang berikut:

“(4) Jika dalam, atau di sebelah bawah, mana-mana
seksyen atau bahagian sesuatu seksyen dalam Akta ini
terdapat ungkapan “Penalti ingkar”, ini menunjukkan
bahawa seseorang yang disabitkan atas suatu kesalahan
terhadap Akta ini berhubung dengan seksyen atau
bahagian itu melakukan suatu kesalahan lanjut terhadap
Akta ini jika kesalahan itu berterusan selepas dia
disabitkan sedemikian dan boleh dikenakan penalti
tambahan bagi setiap hari kesalahan itu diteruskan


-----

82 _Rang Undang-Undang_

sedemikian yang amaunnya tidak melebihi amaun
yang dinyatakan dalam seksyen atau bahagian itu
sebagai amaun penalti ingkar atau, jika suatu amaun
tidak dinyatakan sedemikian, yang amaunnya tidak
melebihi satu ribu ringgit.

(5) Jika kesalahan itu dilakukan oleh seseorang
disebabkan oleh kegagalannya untuk mematuhi manamana peruntukan Akta ini yang di bawahnya dia
dikehendaki atau diarahkan untuk melakukan apa-apa
benda dalam suatu tempoh tertentu, kesalahan itu, bagi
maksud subseksyen (1), hendaklah disifatkan berterusan
selagi benda yang dikehendaki atau diarahkan supaya
dilakukan olehnya belum dilakukan, walaupun tempoh
untuk melakukannya telah luput.

(6) Bagi maksud mana-mana peruntukan Akta ini
yang memperuntukkan bahawa seseorang pegawai
syarikat Labuan atau syarikat Labuan asing yang ingkar
melakukan suatu kesalahan terhadap Akta ini atau boleh
dikenakan penalti atau hukuman, ungkapan “pegawai
yang ingkar” atau apa-apa frasa yang serupa ertinya
seseorang pegawai syarikat yang dengan disedarinya
dan dengan sengaja—

_(a)_ melakukan kesalahan itu; atau

_(b) memberi kuasa atau membenarkan kesalahan itu_
dilakukan.”.

**Seksyen baru 142a**

**90.** Akta ibu dipinda dengan memasukkan selepas seksyen 142
seksyen yang berikut:

“Kuasa untuk mengenakan penalti pentadbiran

**142a. (1) Lembaga boleh mengenakan penalti pentadbiran**
ke atas mana-mana orang yang tidak mematuhi mana-mana
peruntukan Akta ini.

(2) Lembaga hendaklah, sebelum membuat keputusan
untuk mengenakan penalti pentadbiran ke atas seseorang,
menyampaikan notis bertulis kepada orang itu supaya
menunjukkan sebab mengapa penalti pentadbiran tidak patut
dikenakan ke atasnya.


-----

_Syarikat Luar Pesisir (Pindaan)_ 83

(3) Jika suatu penjelasan yang memuaskan tidak diterima
dalam apa-apa tempoh yang dinyatakan dalam notis bertulis
itu, Lembaga boleh mengenakan penalti pentadbiran dalam
amaun tidak melebihi lima ratus ringgit bagi setiap hari
ketidakpatuhan dan apa-apa amaun tidaklah boleh melebihi
jumlah sepuluh ribu ringgit.

(4) Jika seseorang tidak membayar penalti pentadbiran
yang dikenakan oleh Lembaga di bawah subseksyen (3),
penalti yang dikenakan oleh Lembaga boleh diambil guaman
terhadapnya dan didapatkan sebagai hutang yang kena dibayar
kepada Lembaga.”.

**Pemotongan seksyen 143**

**91.** Akta ibu dipinda dengan memotong seksyen 143.

**Pindaan seksyen 144**

**92. Akta ibu dipinda dengan menggantikan seksyen 144 dengan**
seksyen yang berikut:

“Mengkompaun kesalahan

**144.** (1) Lembaga boleh, dengan keizinan bertulis Pendakwa
Raya, mengkompaun apa-apa kesalahan yang dilakukan oleh
mana-mana orang di bawah Akta ini dengan membuat tawaran
bertulis kepada orang itu untuk mengkompaun kesalahan
dengan membayar kepada Lembaga, dalam apa-apa masa
yang dinyatakan dalam tawaran itu, apa-apa amaun tidak
melebihi lima puluh peratus amaun maksimum denda bagi
kesalahan itu.

(2) Suatu tawaran di bawah subseksyen (1) boleh dibuat
pada bila-bila masa selepas kesalahan itu dilakukan, tetapi
sebelum apa-apa pendakwaan baginya dimulakan.

(3) Jika amaun yang dinyatakan dalam tawaran itu tidak
dibayar dalam masa yang dinyatakan dalam tawaran itu, atau
dalam apa-apa tempoh yang dilanjutkan yang diberikan oleh
Lembaga, pendakwaan bagi kesalahan itu boleh dimulakan
pada bila-bila masa selepas itu terhadap orang yang kepadanya
tawaran itu dibuat.


-----

84 _Rang Undang-Undang_

(4) Jika suatu kesalahan telah dikompaun di bawah
subseksyen (1), tiada pendakwaan boleh dimulakan selepas
itu berkenaan dengan kesalahan itu terhadap orang yang
kepadanya tawaran untuk mengkompaun itu telah dibuat.

(5) Apa-apa wang yang diterima oleh Lembaga di bawah
seksyen ini hendaklah dibayar ke dalam dan menjadi sebahagian
daripada kumpulan wang yang ditubuhkan di bawah seksyen
29 Akta Lembaga Perkhidmatan Kewangan Labuan 1996.”.

**Pindaan seksyen 145**

**93. Seksyen 145 Akta ibu dipinda, dalam teks bahasa Inggeris,**
dengan menggantikan perkataan “his” dengan perkataan “its”.

**Pindaan seksyen 146**

**94.** Akta ibu dipinda dengan menggantikan seksyen 146 dengan
seksyen yang berikut:

“Kuasa Menteri untuk membuat peraturan-peraturan

**146. (1) Menteri boleh, atas syor Lembaga, membuat**
peraturan-peraturan yang menetapkan semua perkara dan
benda yang dikehendaki atau dibenarkan oleh Akta ini supaya
ditetapkan atau diperuntukkan, atau yang perlu atau mudah
untuk ditetapkan atau diperuntukkan, bagi penjalanan, atau
pelaksanaan sepenuhnya, peruntukan Akta ini.

(2) Peraturan-peraturan yang dibuat di bawah seksyen ini
boleh mengadakan peruntukan bagi—

_(a)_ apa-apa perbuatan atau peninggalan yang menjadi
pelanggaran mana-mana peraturan menjadi suatu
kesalahan; dan

_(b)_ pengenaan penalti denda yang tidak melebihi dua puluh
lima ribu ringgit atau pemenjaraan selama tempoh
tidak melebihi tiga tahun atau kedua-duanya.”.

**Pemotongan seksyen 147**

**95. Akta ibu dipinda dengan memotong seksyen 147.**


-----

_Syarikat Luar Pesisir (Pindaan)_ 85

**Pindaan seksyen 148**

**96.** Subseksyen 148(1) Akta ibu dipinda dengan menggantikan
perkataan “dalam _Warta” dengan perkataan “bertulis”._

**Pindaan seksyen 149**

**97. Akta ibu dipinda dengan menggantikan seksyen 149 dengan**
seksyen yang berikut:

“Kerahsiaan

**149. (1) Tiada seorang pun yang dengan apa-apa cara**
mempunyai akses kepada apa-apa rekod, buku, daftar, suratmenyurat, dokumen, bahan atau maklumat yang berhubungan
dengan perniagaan dan hal ehwal syarikat Labuan atau
syarikat Labuan asing boleh memberikan, menzahirkan,
menyiarkan atau selainnya mendedahkan rekod, buku, daftar,
surat-menyurat, dokumen, bahan atau maklumat sedemikian
kepada mana-mana orang.

(2) Semua prosiding, selain prosiding jenayah, yang
berhubungan dengan sesuatu syarikat Labuan atau syarikat
Labuan asing hendaklah dimulakan dalam mana-mana
Mahkamah, sama ada di bawah peruntukan Akta ini atau
bagi menentukan hak atau obligasi pegawai, anggota atau
pemegang debentur.

(3) Apa-apa prosiding dan apa-apa rayuan daripadanya
hendaklah, melainkan jika Mahkamah memerintahkan
sebaliknya, didengar secara tertutup dan tiada butir-butir
prosiding itu boleh disiarkan oleh mana-mana orang tanpa
kebenaran Mahkamah.

(4) Peruntukan subseksyen (1) tidak terpakai—

_(a) apabila dikehendaki dengan sah untuk membuat_
pendedahan itu oleh mana-mana Mahkamah atau di
bawah peruntukan mana-mana undang-undang yang
dikuatkuasakan oleh Lembaga;

_(b)_ bagi maksud pelaksanaan fungsi penyeliaan Lembaga
sebagaimana yang diperuntukkan di bawah manamana undang-undang bertulis;

_(c)_ apabila dikehendaki dengan sah menurut seksyen 22
Akta Cukai Aktiviti Perniagaan Labuan 1990; atau

_(d)_ apabila dibenarkan dengan sewajarnya oleh syarikat
Labuan atau syarikat Labuan asing.


-----

86 _Rang Undang-Undang_

(5) Seseorang yang melanggar subseksyen (1) melakukan
suatu kesalahan terhadap Akta ini.

Penalti: Pemenjaraan selama tiga tahun atau satu juta
ringgit atau kedua-duanya.

(6) Tiada apa jua pun dalam seksyen ini boleh menghalang
mana-mana Mahkamah daripada menjalankan budi bicaranya
untuk menghendaki seseorang supaya mengemukakan apa-apa
dokumen atau memberikan apa-apa keterangan dalam apaapa prosiding di hadapan Mahkamah yang berkaitan dengan
prosiding itu.”.

**Pindaan seksyen 150**

**98. Seksyen 150 Akta ibu dipinda, dalam nota bahu, dengan**
menggantikan perkataan “Kuasa mengecualikan” dengan perkataan
“Kuasa Menteri untuk memberikan pengecualian”.

**Pindaan seksyen 151**

**99. Seksyen 151 Akta ibu dipinda—**

_(a)_ dalam nota bahu, dengan menggantikan perkataan “Fi,
penalti dan pemotongan” dengan perkataan “Fi tahunan”;
dan

_(b)_ dengan menggantikan subseksyen (1) dengan subseksyen
yang berikut:

“(1) Suatu syarikat Labuan hendaklah membayar
apa-apa fi tahunan yang ditetapkan, pada atau sebelum
ulang tahun tarikh pemerbadanan atau penubuhannya
dan sekiranya suatu syarikat Labuan digulung sebelum
ulang tahun pertamanya, syarikat Labuan itu hendaklah
membayar fi tahunan berkadaran dengan bilangan
bulan, minggu dan hari syarikat Labuan itu wujud
bagi tahun itu.”.

**Pindaan seksyen 151c**

**100.** Seksyen 151c Akta ibu dipinda—

_(a)_ dalam subseksyen (1), dengan menggantikan perkataan
“pelikuidasi” dengan perkataan “pelikuidasi yang
diluluskan”;


-----

_Syarikat Luar Pesisir (Pindaan)_ 87

_(b) dalam subseksyen (2), dengan menggantikan perkataan_
“pelikuidasi” dengan perkataan “pelikuidasi yang
diluluskan”; dan

_(c) dalam perenggan (3)(c), dengan menggantikan perkataan_
“rasmi” dengan perkataan “yang diluluskan”.

**Seksyen baru 151d dan 151e**

**101.** Akta ibu dipinda dengan memasukkan selepas seksyen 151c
seksyen yang berikut:

“Pembubaran syarikat Labuan

**151d. Jika nama sesuatu syarikat Labuan telah dipotong**
daripada daftar di bawah seksyen 151 dan kekal dipotong
secara terus-menerus daripada daftar selama tempoh tiga tahun,
syarikat Labuan itu hendaklah disifatkan telah dibubarkan,
tetapi Lembaga boleh memohon kepada Mahkamah pada
atau sebelum habis tempoh tiga tahun itu supaya syarikat
itu dilikuidasikan dan seorang yang dilantik oleh Mahkamah
hendaklah menjadi pelikuidasi yang diluluskan bagi syarikat
Labuan itu.

**Surat pengesahan dan surat kedudukan baik**

**151e. (1) Apabila diminta oleh suatu syarikat amanah**
Labuan atau seorang pelikuidasi yang diluluskan dan atas
pembayaran fi yang ditetapkan, Lembaga boleh, jika ia
berpuas hati bahawa—

_(a) nama syarikat Labuan itu ada dalam daftar; dan_

_(b) syarikat Labuan itu telah membayar semua fi dan_
penalti yang genap masa dan kena dibayar,

mengeluarkan suatu surat pengesahan di bawah
meterainya.

(2) Suatu surat pengesahan yang dikeluarkan di bawah
subseksyen (1) hendaklah menyatakan yang berikut:

_(a) nama syarikat Labuan itu, tarikh pemerbadanannya_
dan nombor syarikat;

_(b) alamat berdaftar syarikat Labuan itu;_

_(c) pengarah dan setiausaha syarikat Labuan itu;_


-----

88 _Rang Undang-Undang_

_(d) pernyataan untuk menunjukkan sama ada syarikat Labuan_
itu itu dalam proses penggulungan dan pembatalan
atau dipotong daripada daftar; atau

_(e) apa-apa maklumat lain yang diminta oleh syarikat_
amanah Labuan atau juruaudit yang diluluskan
sebagaimana yang difikirkan patut oleh Lembaga.

(3) Jika apa-apa maklumat diserahkan oleh syarikat amanah
Labuan kepada Lembaga di bawah Akta ini, Lembaga atau
mana-mana pegawai atau pekerjanya yang terlibat dalam
pengeluaran surat pengesahan menurut subseksyen (1) tidak
boleh didapati bersalah kerana apa-apa kerugian atau kerosakan
yang dialami oleh mana-mana orang oleh sebab apa-apa
keingkaran, kesilapan atau peninggalan jika dibuat secara suci
hati dan dalam perjalanan biasa penunaian kewajipannya.”.

**Pindaan seksyen 152**

**102. Seksyen 152 Akta ibu dipinda—**

_(a) dalam subseksyen (1), dengan menggantikan perkataan_
“sama ada di bawah subseksyen 6(2) Akta Bank Luar
Pesisir 1990 atau subseksyen 9(1) Akta Insurans Luar
Pesisir 1990” dengan perkataan “Akta Perkhidmatan
Kewangan dan Sekuriti Labuan 2009 dan Akta
Perkhidmatan Kewangan dan Sekuriti Islam Labuan
2009”; dan

_(b) dengan memasukkan selepas subseksyen (1) subseksyen_
yang berikut:

“(1a) Kecuali sebagaimana yang diperuntukkan
selainnya dengan nyata dalam Akta ini, peruntukan
Akta Syarikat 1965 tidaklah terpakai bagi suatu syarikat
Labuan atau syarikat Labuan asing yang diperbadankan
atau didaftarkan di bawah Akta ini.”.

**Seksyen baru 153**

**103. Akta ibu dipinda dengan memasukkan selepas seksyen 152**
seksyen yang berikut:

“Pemakaian undang-undang bertulis tertentu

**153. (1) Tiada apa jua pun dalam Akta ini boleh menjejaskan**
pemakaian Akta Kawalan Pertukaran Wang 1953 [Akta 17]
dan Akta Lembaga Perkhidmatan Kewangan Labuan 1996.


-----

_Syarikat Luar Pesisir (Pindaan)_ 89

(2) Dalam pemakaian peruntukan Akta ini bagi mana-mana
orang, peruntukan itu hendaklah terpakai tertakluk kepada
peruntukan Akta Kawalan Pertukaran Wang 1953 dan Akta
Lembaga Perkhidmatan Kewangan Labuan 1996.

(3) Jika terdapat percanggahan atau ketidakselarasan
antara peruntukan Akta ini dengan Akta Kawalan Pertukaran
Wang 1953, peruntukan Akta Kawalan Pertukaran Wang 1953
hendaklah terpakai.

(4) Jika terdapat percanggahan atau ketidakselarasan
antara peruntukan Akta ini dengan Akta Lembaga
Perkhidmatan Kewangan Labuan 1996, peruntukan Akta
Lembaga Perkhidmatan Kewangan Labuan 1996 hendaklah
terpakai.”.

**Pemotongan Jadual**

**104. Akta ibu dipinda dengan memotong Jadual.**

**Kecualian dan peruntukan peralihan**

**105.** (1) Jika, pada dan selepas tarikh mula berkuatkuasanya
Akta ini, sebutan dibuat dalam mana-mana undang-undang
bertulis mengenai Akta Syarikat Luar Pesisir 1990, sebutan itu
hendaklah ditafsirkan sebagai sebutan mengenai Akta Syarikat
Labuan 1990.

(2) Jika, pada dan selepas tarikh mula berkuatkuasanya Akta
ini, sebutan dibuat dalam mana-mana undang-undang bertulis
mengenai syarikat luar pesisir atau syarikat luar pesisir asing,
sebutan itu hendaklah ditafsirkan sebagai sebutan mengenai syarikat
Labuan atau syarikat Labuan asing, mengikut mana-mana yang
berkenaan.


-----

90 _Rang Undang-Undang_

HURAIAN

Rang Undang-Undang ini bertujuan untuk meminda Akta Syarikat Luar Pesisir
1990 (“Akta 441”).

1. _Fasal 1 Rang Undang-Undang mengandungi tajuk ringkas dan peruntukan_
mengenai permulaan kuat kuasa Akta yang dicadangkan.

2. _Fasal 2 Rang Undang-Undang mengandungi peruntukan pindaan am_
yang akan terpakai bagi keseluruhan Akta 441 berkenaan dengan perkataan
“luar pesisir”, “Pendaftar” dan “syarikat amanah” yang akan masing-masing
digantikan dengan perkataan “Labuan”, “Pendaftar” dan “syarikat amanah
Labuan”. Pindaan yang dicadangkan ini adalah berdasarkan usaha penjenamaan
baru Labuan sebagai Pusat Kewangan Antarabangsa Labuan yang baru dan
untuk memastikan keselarasan berkenaan dengan nama “Lembaga Perkhidmatan
Kewangan Labuan” (“LOFSA”) dengan perundangan Labuan yang lain.

3. _Fasal 3 Rang Undang-Undang bertujuan untuk meminda seksyen 2 Akta_
441 untuk memasukkan takrif baru dan menggantikan takrif tertentu berbangkit
daripada pindaan yang dicadangkan dalam Rang Undang-Undang ini.

4. _Fasal 4 Rang Undang-Undang bertujuan untuk memotong seksyen 5 dan 6_
Akta 441 berbangkit daripada, antara lain, pindaan yang dibuat kepada seksyen
152 Akta.

5. _Fasal 5 Rang Undang-Undang bertujuan untuk meminda seksyen 7 Akta_
441. Pindaan yang dicadangkan bertujuan untuk memperkemas seksyen itu
dengan meniadakan sebutan mengenai kehendak yang sudahpun dinyatakan dalam
perundangan Labuan yang lain, untuk membenarkan syarikat Labuan berlesen
ditempatkan di dua lokasi, untuk meniadakan kehendak untuk mendapatkan
kelulusan LOFSA bagi urus niaga antara pemastautin Malaysia dengan
syarikat Labuan dan menggantikannya dengan kehendak untuk memberitahu
LOFSA sahaja mengenai urus niaga itu selagi urus niaga itu tidak melanggar
Penggal 5, Bahagian IV Akta Syarikat 1965. Pindaan itu juga bertujuan untuk
memperkemas peruntukan berkenaan dengan penjalanan perniagaan dengan
menggunakan mata wang Malaysia.

6. _Fasal 6 Rang Undang-Undang bertujuan untuk meminda seksyen 8 Akta_
441. Pindaan yang dicadangkan bertujuan untuk memperuntukkan bahawa
pentadbiran syarikat Labuan ialah tanggungjawab LOFSA. Pindaan ini juga
bertujuan untuk membolehkan LOFSA mewakilkan kuasanya kepada manamana pegawai diberi kuasa LOFSA.

7. _Fasal 7 Rang Undang-Undang bertujuan untuk meminda seksyen 9 Akta_
441 untuk membolehkan entiti selain syarikat amanah untuk menyerahkan
dokumen kepada LOFSA.

8. _Fasal 8 Rang Undang-Undang bertujuan untuk meminda seksyen 9a_
Akta 441 untuk membuat peruntukan mengenai dokumen yang ditandatangani
secara elektronik, dan juga untuk memudahkan lagi pemfailan dokumen secara
elektronik dengan LOFSA.


-----

_Syarikat Luar Pesisir (Pindaan)_ 91

9. _Fasal 9 Rang Undang-Undang bertujuan untuk meminda seksyen 9b Akta_
441 untuk memastikan keselarasan dengan Akta Keterangan 1950.

10. _Fasal 10 Rang Undang-Undang bertujuan untuk memasukkan seksyen baru_
9d ke dalam Akta 441 untuk membenarkan LOFSA mengeluarkan dokumen
secara elektronik.

11. _Fasal 11 dan 13 Rang Undang-Undang bertujuan untuk meminda seksyen_
10 dan 12 Akta 441 masing-masingnya untuk memperuntukkan bahawa kegagalan
juruaudit yang diluluskan dan pelikuidasi yang diluluskan untuk menyerahkan
atau memfailkan dokumen yang dikehendaki diserahkan atau difailkan di bawah
Akta dalam tempoh yang ditentukan menjadi suatu kesalahan.

12. _Fasal 14 Rang Undang-Undang bertujuan untuk meminda seksyen 13 Akta_
441 untuk memperluas kuasa LOFSA berkenaan dengan daftar dan tatacara
pendaftaran.

13. _Fasal 15 Rang Undang-Undang bertujuan untuk meminda seksyen 14_
Akta 441 untuk mengadakan peruntukan mengenai jenis entiti berhubung
dengan pembentukan syarikat.

14. _Fasal 16 Rang Undang-Undang bertujuan untuk meminda seksyen 15_
Akta 441. Pindaan yang dicadangkan bertujuan untuk memastikan bahawa
tiap-tiap peruntukan Akta 441 membenarkan dan mengambil kira syarikat
berhad dengan jaminan.

15. _Fasal 19 Rang Undang-Undang bertujuan untuk meminda seksyen 18_
Akta 441. Pindaan yang dicadangkan bertujuan untuk mengadakan peruntukan
bagi dan mengambil kira syarikat berhad dengan jaminan. Pindaan ini juga
bertujuan untuk membenarkan memorandum syarikat Labuan didaftarkan dalam
huruf, abjad atau bahasa asing asalkan ia disertakan dengan terjemahan bahasa
Inggeris yang tepat dan terperaku.

16. _Fasal 20 Rang Undang-Undang bertujuan untuk meminda seksyen 19 Akta_
441. untuk memperuntukkan bahawa sesuatu syarikat Labuan mempunyai hak,
kuasa dan keistimewaan sepenuhnya untuk menjalankan atau mengusahakan
apa-apa perniagaan atau aktiviti, melainkan jika dihadkan oleh memorandum
dan perkaranya.

17. _Fasal 21 Rang Undang-Undang bertujuan untuk meminda seksyen 21_
Akta 441 untuk membenarkan syarikat Labuan menggunakan dan mendaftarkan
nama yang mengandungi huruf atau abjad yang bukan huruf atau abjad rumi.
Pindaan ini dicadangkan untuk memudahkan pelabur dari Asia dan Timur
Tengah.

18. _Fasal 22 Rang Undang-Undang bertujuan untuk meminda seksyen 22_
Akta 441 untuk menaikkan penalti kerana ketidakpatuhan arahan LOFSA
berkenaan dengan perubahan nama syarikat Labuan daripada satu ribu ringgit
kepada sepuluh ribu ringgit.


-----

92 _Rang Undang-Undang_

19. _Fasal 23 Rang Undang-Undang bertujuan untuk meminda seksyen 23 Akta_
441 untuk membenarkan syarikat Labuan menyerahkan perkara persatuannya
dalam huruf, abjad atau bahasa asing untuk memudahkan pelabur dari Asia
dan Timur Tengah.

20. _Fasal 24 Rang Undang-Undang bertujuan untuk meminda seksyen 25_
Akta 441 untuk menaikkan penalti bagi ketidakpatuhan dengan seksyen itu
daripada satu ribu ringgit kepada sepuluh ribu ringgit.

21. _Fasal 25 Rang Undang-Undang bertujuan untuk meminda seksyen 26_
Akta 441 untuk memperuntukkan bahawa suatu syarikat Labuan boleh, jika
dibenarkan oleh perkaranya, menubuhkan cawangan atau pejabat di mana-mana
bahagian dunia tetapi tidak di mana-mana bahagian Malaysia selain Labuan
melainkan jika syarikat itu mendapat kelulusan LOFSA.

22. _Fasal 26 Rang Undang-Undang bertujuan untuk meminda Bahagian IV_
Akta 441 dengan memotong Penggal 1 dan 2 masing-masing yang mengandungi
seksyen 28 hingga 39 dan seksyen 40 hingga 42. Pemotongan ini perlu berbangkit
daripada kewujudan undang-undang khusus mengenai sekuriti (termasuk syer
dan debentur), iaitu, Akta Perkhidmatan Kewangan dan Sekuriti Labuan
yang dicadangkan. Pemotongan ini bertujuan untuk mengelakkan pertindihan
perundangan yang meliputi hal perkara yang sama.

23. _Fasal 27 bertujuan untuk meminda seksyen 43 Akta 441 untuk membenarkan_
LOFSA untuk menghendaki dokumentasi sokongan daripada sesuatu syarikat
Labuan berkenaan dengan penyata pengumpukannya.

24. _Fasal 28 Rang Undang-Undang bertujuan untuk meminda seksyen 46_
Akta 441 untuk membolehkan konsep dan pembangunan moden dipakai dan
untuk menggalakkan pertumbuhan Labuan sebagai pusat dana persendirian serta
untuk mengadakan peruntukan bagi syer syarikat Labuan menjadi syer tiada
nilai tara. Pindaan ini juga bertujuan untuk memberikan fleksibiliti kepada
syarikat untuk menstruktur semula modal mereka.

25. _Fasal 29 Rang Undang-Undang bertujuan untuk meminda seksyen 47_
Akta 441 untuk membenarkan sesuatu syarikat Labuan untuk menerbitkan
syer yang boleh dibahagikan kepada satu kelas atau lebih dan juga untuk
menerbitkan pecahan syernya.

26. _Fasal 30 Rang Undang-Undang bertujuan untuk memasukkan seksyen baru 47a_
ke dalam Akta 441 untuk membenarkan pewujudan syer perbendaharaan.

27. _Fasal 31 Rang Undang-Undang bertujuan untuk meminda seksyen 48 Akta_
441 untuk membezakan dengan jelas peruntukan mengenai bantuan kewangan
dengan peruntukan mengenai beli balik syer yang akan dimasukkan ke dalam
seksyen baru 48a Akta 441.


-----

_Syarikat Luar Pesisir (Pindaan)_ 93

28. _Fasal 32 Rang Undang-Undang bertujuan untuk memasukkan seksyen_
baru 48a ke dalam Akta 441 untuk memperuntukkan bagi pembelian balik syer.
Sesuatu syarikat Labuan dibenarkan membeli balik syernya sendiri dengan
syarat ia solven dan berupaya untuk membayar hutangnya dengan sepenuhnya
pada tarikh pembayaran atau transaksi.

29. _Fasal 33 Rang Undang-Undang bertujuan untuk memotong seksyen 49 dan_
50 Akta 441. Pemotongan yang dicadangkan itu bertujuan untuk meniadakan
peruntukan mengenai penerbitan syer dengan diskaun selaras dengan kebenaran
konsep tiada syer nilai tara dan tiada kehendak modal syer dibenarkan dan
pemansuhan akaun premium syer untuk memberi syarikat fleksibiliti lebih
dalam menstruktur modal mereka.

30. _Fasal 34 Rang Undang-Undang bertujuan untuk meminda seksyen 51_
Akta 441 untuk memperuntukkan kehendak yang kurang ketat mengenai
perubahan modal syer seperti syarikat domestik di bawah Akta Syarikat 1965
Malaysia dan semua negara yang ditanda aras. Pindaan ini juga bertujuan
untuk memperkemas seksyen itu selaras dengan syor untuk meniadakan had
ke atas modal syer dibenarkan dan meniadakan kehendak menyerahkan notis
dengan LOFSA bagi apa-apa pertambahan modal syer.

31. _Fasal 35 Rang Undang-Undang bertujuan untuk meminda seksyen 53_
Akta 441 untuk membolehkan kaedah alternatif bagi pengurangan modal syer,
tanpa pengesahan Mahkamah, sebagai tambahan kepada kaedah yang ada
sekarang di bawah seksyen itu yang menghendaki pengesahan Mahkamah.

32. _Fasal 36 Rang Undang-Undang bertujuan untuk meminda seksyen 55_
Akta 441 untuk meringkaskan seksyen itu selaras dengan perkembangan
moden. Pindaan ini bercadang untuk meniadakan keperluan menebus syer
daripada keuntungan atau penerbitan baru syer dan untuk meniadakan kehendak
memfailkan notis dengan LOFSA apabila sesuatu syarikat menebus syernya.

33. _Fasal 37_ dan 39 Rang Undang-Undang masing-masing bertujuan untuk
memotong seksyen 56 dan 57 Akta 441 dan seksyen 61, 62, 63, 64 dan
65 Penggal 4 Bahagian IV Akta 441. Pemotongan itu berbangkit daripada
pewujudan Akta Perkhidmatan Kewangan dan Sekuriti Labuan 2009 yang akan
memperuntukkan bagi penerbitan bon dari Labuan dan penyertaan pelabur
pemastautin dalam penerbitan bon.

34. _Fasal 38 Rang Undang-Undang bertujuan untuk meminda seksyen 58 Akta 441_
untuk mewujudkan kehendak yang lebih ketat berkenaan dengan pemantauan
debentur berdaftar, sementara mengurangkan kehendak pemfailan.

35. _Fasal 43_ hingga 47 Rang Undang-Undang bertujuan untuk meminda
seksyen 81, 83, 84, 85 dan 86 Akta 441 untuk memperuntukkan kenaikan
dalam peruntukan penalti daripada satu ribu ringgit atau dua ribu ringgit,
mengikut mana-mana yang berkenaan, kepada sepuluh ribu ringgit bagi setiap
ketidakpatuhan peruntukan itu.


-----

94 _Rang Undang-Undang_

36. _Fasal 48_ dan 49 Rang Undang-Undang masing-masing bertujuan untuk
meminda seksyen 87 dan 88 Akta 441. Pindaan itu adalah pindaan berbangkit
dan adalah selaras dengan pindaan yang dicadangkan dalam Akta Perkhidmatan
Kewangan dan Sekuriti Labuan 2009.

37. _Fasal 50 Rang Undang-Undang bertujuan untuk meminda seksyen 90_
Akta 441 untuk menambah alasan untuk menghilangkan kelayakan
pengarah.

38. _Fasal 51_ Rang Undang-Undang bertujuan untuk meminda seksyen 91
Akta 441 untuk mengadakan peruntukan yang lebih ketat mengenai pendedahan
kepentingan dan meluaskan kepentingan pengarah sebagai termasuk kepentingan
anggota keluarga pengarah itu.

39. _Fasal 52_ Rang Undang-Undang bertujuan untuk meminda seksyen 92
Akta 441 untuk mengenakan kewajipan ke atas juruaudit untuk mendedahkan
kesalahan pengarah, untuk meliputi prinsip pertimbangan perniagaan, untuk
mengawal selia penggantungan pengarah pada maklumat yang diberikan oleh
orang lain dan untuk memperuntukkan tanggungjawab orang yang diwakilkan
kuasa sebagaimana yang diperuntukkan dalam Akta Syarikat 1965 Malaysia.
Pindaan itu juga mengadakan peruntukan bagi, berhubung dengan apa-apa
perisytiharan kesolvenan yang palsu, liabiliti jenayah pengarah, dan liabiliti
anggota bagi amaun yang diterima melainkan jika mereka menerima pembahagian
itu dengan suci hati.

40. _Fasal 53 Rang Undang-Undang bertujuan untuk meminda seksyen 93_
Akta 441 untuk menjelaskan peruntukan di dalamnya.

41. _Fasal 56_ Rang Undang-Undang bertujuan untuk memasukkan seksyen
baru 94b ke dalam Akta 441 untuk membuat peruntukan mengenai pemecatan
pengarah melalui ketetapan pemegang syer.

42. _Fasal 57 Rang Undang-Undang bertujuan untuk meminda seksyen 95_
Akta 441 untuk memperluas tempat dan cara yang menurutnya anggota syarikat
Labuan boleh menjalankan mesyuarat mereka.

43. _Fasal 58 Rang Undang-Undang bertujuan untuk memasukkan seksyen_
baru 101a ke dalam Akta 441. Pindaan yang dicadangkan itu bertujuan untuk
memberi syarikat Labuan fleksibiliti dan budi bicara dalam menjalankan
mesyuarat dan prosiding dengan membenarkan syarikat Labuan itu meluluskan
ketetapan khas tanpa mesyuarat secara fizikal dan secara bertulis.

44. _Fasal 59 Rang Undang-Undang bertujuan untuk memotong seksyen 103_
Akta 441 untuk mengurangkan senarai dokumen yang kena diserahkan dengan
LOFSA oleh syarikat Labuan apabila diperbadankan dan sepanjang hayat
syarikat Labuan dengan memotong kehendak mengenai penyerahan salinan
ketetapan.

45. _Fasal 60 Rang Undang-Undang bertujuan untuk meminda seksyen 105_
Akta 441 untuk menaikkan penalti kerana ketidakpatuhan peruntukan itu
daripada dua ribu ringgit kepada sepuluh ribu ringgit.


-----

_Syarikat Luar Pesisir (Pindaan)_ 95

46. _Fasal 61_ Rang Undang-Undang bertujuan untuk meminda seksyen
109 Akta 441 untuk meringkaskan kehendak berkenaan dengan penyata
tahunan.

47. _Fasal 63 Rang Undang-Undang bertujuan untuk meminda seksyen 111_
Akta 441 untuk menjelaskan dan memberikan fleksibiliti berkenaan dengan
kehendak akaun dan audit dengan memberi LOFSA kuasa untuk melanjutkan
tempoh akhir bagi pengemukaan akaun teraudit berdasarkan kes demi kes, dan
untuk mengurangkan tatacara pemfailan yang tidak perlu.

48. _Fasal 64 Rang Undang-Undang bertujuan untuk meminda seksyen 113_
Akta 441 untuk menjelaskan bahawa hanya aktiviti dilesenkan dan tawaran
awam perlu diaudit oleh juruaudit luar. Oleh itu, syarikat Labuan dan syarikat
Labuan asing tidak perlu melantik juruaudit melainkan jika dikehendaki oleh
mana-mana undang-undang bertulis atau jika diperuntukkan sedemikian oleh
perkara syarikat itu.

49. _Fasal 67 Rang Undang-Undang bertujuan untuk meminda seksyen 117_
Akta 441 untuk mengenakan kewajipan ke atas juruaudit untuk melaporkan
kepada LOFSA jika juruaudit itu mendapati suatu kesalahan serius yang
melibatkan fraud atau kecurangan dilakukan terhadap suatu syarikat Labuan
oleh pegawai syarikat Labuan itu.

50. _Fasal 69 Rang Undang-Undang bertujuan untuk memasukkan empat_
seksyen baru, iaitu seksyen 118a, 118b, 118c dan 118d, ke dalam Akta 441
untuk membenarkan percantuman syarikat Labuan atas kehendak mereka
sendiri di bawah proses percantuman dan tanpa kelulusan mahkamah, apabila
ujian kesolvenan dipenuhi. Pindaan yang dicadangkan itu juga bertujuan untuk
mengadakan peruntukan bagi percantuman syarikat Labuan dengan perbadanan
asing dan untuk mengadakan peruntukan bagi percantuman bentuk pendek bagi
dua subsidiari milik penuh atau dengan syarikat pemegang.

51. _Fasal 71_ dan 73 Rang Undang-Undang masing-masing bertujuan untuk
meminda seksyen 120 dan 122 Akta 441 untuk melonggarkan kehendak bagi
penyiaran dalam _Warta kepada pemberitahuan secara bertulis._

52. _Fasal 74 Rang Undang-Undang bertujuan untuk meminda seksyen 123_
Akta 441 untuk menaikkan penalti bagi ketidakpatuhan peruntukan itu daripada
satu ribu ringgit kepada sepuluh ribu ringgit.

53. _Fasal 75_ Rang Undang-Undang bertujuan untuk meminda seksyen 124
Akta 441 untuk memperuntukkan bahawa perakuan yang dikeluarkan oleh
LOFSA di bawah meterainya hendaklah menjadi keterangan prime facie dalam
semua mahkamah tentang perubahan nama syarikat Labuan asing.

54. _Fasal 76 Rang Undang-Undang bertujuan untuk meminda seksyen_
127 Akta 441. Pindaan ini bertujuan untuk memberi LOFSA kuasa untuk
melantik pelikuidasi yang diluluskan bagi suatu syarikat Labuan asing yang
dilikuidasikan atau dibubarkan di tempat pemerbadanannya, penubuhannya
atau tempat asalnya.


-----

96 _Rang Undang-Undang_

55. _Fasal 77 Rang Undang-Undang bertujuan untuk memotong Bahagian_
VIIIa, yang mengandungi seksyen 130a hingga 130m, Akta 441. Pindaan yang
dicadangkan ini adalah pindaan berbangkit daripada penyatuan perundangan
yang menguruskan pelesenan syarikat Labuan yang menjalankan pengurusan
syarikat di bawah Akta Perkhidmatan Kewangan dan Sekuriti Labuan 2009
yang dicadangkan.

56. _Fasal 78 Rang Undang-Undang bertujuan untuk memasukkan Bahagian_
baru VIIIb ke dalam Akta 441 untuk membenarkan pemerbadanan entiti baru
selaras dengan perkembangan moden dan untuk menggalakkan pertumbuhan
Labuan sebagai pusat dana persendirian dengan memperuntukkan bagi penubuhan
syarikat sel terlindung Labuan. Bahagian baru itu membuat peruntukan mengenai
pemakaiannya, pemerbadanannya atau pertukarannya, memorandum dan perkara,
syer dan modal, akaun dan audit, penggulungan, pemegang syer, pengasingan
aset, urus niaga dan liabiliti, dan hak pemiutang.

57. _Fasal 79 Rang Undang-Undang bertujuan untuk memasukkan tajuk_
Bahagian baru IX ke dalam Akta 441 supaya mewujudkan suatu bahagian
yang mengadakan peruntukan secara khusus mengenai penerimaan dan
penggulungan.

58. _Fasal 80_ Rang Undang-Undang bertujuan untuk meminda seksyen 131
Akta 441 untuk menjelaskan takrif pelikuidasi sebagaimana yang disebut dalam
seksyen itu.

59. _Fasal 81 Rang Undang-Undang bertujuan untuk memasukkan seksyen_
baru 131a ke dalam Akta 441 untuk memperuntukkan tatacara alternatif bagi
penggulungan sukarela syarikat Labuan yang lebih ringkas.

60. _Fasal 82 Rang Undang-Undang bertujuan untuk memasukkan tajuk_
Bahagian baru X ke dalam Akta 441 supaya mewujudkan suatu bahagian yang
mengadakan peruntukan mengenai peruntukan pelbagai.

61. _Fasal 83 Rang Undang-Undang bertujuan untuk meminda seksyen 133 Akta_
441 untuk memperuntukkan langkah-langkah pemulihan untuk menyelamatkan
syarikat yang tidak berupaya untuk membayar hutang dengan mengadakan
pengurusan kehakiman.

62. _Fasal 87 Rang Undang-Undang bertujuan untuk memasukkan seksyen_
baru 137a ke dalam Akta 441 untuk memberikan kuasa mendapatkan injunksi
kepada LOFSA sebagaimana yang ada pada Suruhanjaya Syarikat Malaysia
dalam Akta Syarikat Malaysia.

63. _Fasal 89 Rang Undang-Undang bertujuan untuk meminda seksyen 142_
Akta 441 untuk menyelaraskan peruntukan Akta 441 dengan memasukkan
peruntukan seksyen 143 yang ada sekarang ke dalam seksyen itu.

64. _Fasal 90 Rang Undang-Undang bertujuan untuk memasukkan seksyen_
baru 142a ke dalam Akta 441 untuk memperuntukkan penalti pentadbiran.

65. _Fasal 92 Rang Undang-Undang bertujuan untuk meminda seksyen 144_
Akta 441 untuk memperuntukkan bahawa LOFSA hendaklah mendapatkan
keizinan Pendakwa Raya sebelum mengkompaun kesalahan di bawah Akta
441.


-----

_Syarikat Luar Pesisir (Pindaan)_ 97

66. _Fasal 94 Rang Undang-Undang bertujuan untuk meminda seksyen 146_
Akta 441 untuk memberi LOFSA kuasa untuk membuat syor kepada Menteri
mengenai pembuatan peraturan-peraturan.

67. _Fasal 95 Rang Undang-Undang bertujuan untuk memotong seksyen 147_
Akta 441 untuk meniadakan sekatan ke atas syarikat Labuan yang memegang
syer dan mempunyai obligasi hutang di Malaysia secara keseluruhan selaras
dengan syor untuk membangunkan Labuan sebagai bidang kuasa syarikat
pemegang bagi pelabur Malaysia dan asing kedua-duanya dengan mengambil
kira undang-undang dan dasar domestik yang memantau pemunyaan asing.

68. _Fasal 96 Rang Undang-Undang bertujuan untuk meminda seksyen 148_
Akta 441 untuk melonggarkan kehendak penyiaran dalam _Warta kepada_
pemberitahuan secara bertulis.

69. _Fasal 97 Rang Undang-Undang bertujuan untuk meminda seksyen 149_
Akta 441 dan pindaan yang dicadangkan itu bertujuan untuk mengekalkan
peruntukan kerahsiaan di bawah Akta kecuali dalam perkara jika pihakpihak yang terlibat bersetuju kepada pendedahan maklumat itu atau dengan
perintah Mahkamah Tinggi dan jika pendedahan itu dikehendaki dengan
sah.

70. _Fasal 99 Rang Undang-Undang bertujuan untuk meminda seksyen 151_
Akta 441. Pindaan yang dicadangkan itu bertujuan untuk memperluas peruntukan
mengenai pemotongan yang ada sekarang supaya meliputi hal keadaan lain
selain kegagalan untuk membayar fi tahunan.

71. _Fasal 101 Rang Undang-Undang bertujuan untuk memasukkan seksyen_
baru 151d hingga 151e ke dalam Akta 441 untuk menerima pakai peruntukan
seksyen 308 Akta Syarikat 1965 berkenaan dengan pemotongan syarikat yang
tidak aktif.

72. _Fasal 102 Rang Undang-Undang bertujuan untuk meminda seksyen 152_
Akta 441 untuk menyatukan peruntukan seksyen 5 Akta 441 dengan seksyen
ini untuk menyelaraskan peruntukan yang ada sekarang.

73. _Fasal 103 Rang Undang-Undang bertujuan untuk memasukkan seksyen_
baru 153 ke dalam Akta 441 untuk mengesahkan pemakaian Akta Kawalan
Pertukaran Wang 1953 dan Akta Lembaga Perkhidmatan Kewangan Labuan
1996. Jika peruntukan Akta 441 tidak selaras dengan peruntukan Akta-Akta
itu, Akta-Akta itu hendaklah terpakai.

74. _Fasal 105 Rang Undang-Undang memperuntukkan bagi peruntukan_
kecualian dan peralihan dengan mengambil kira pindaan yang dicadangkan
dalam Rang Undang-Undang.

75. Pindaan lain yang tidak disebut secara khusus dalam Huraian ini adalah
pindaan kecil atau pindaan berbangkit.


-----

98 _Rang Undang-Undang_

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2670]


-----

