---
Year: 2023
Bill: D.R. 9/2023 - RUU Pengangkutan Jalan (Pindaan) 2023
Title: D.R. 9/2023 - RUU Pengangkutan Jalan (Pindaan) 2023
Download URL: https://www.parlimen.gov.my/files/billindex/pdf/2023/DR/DR%209%20-%20BM.pdf
URL: https://www.parlimen.gov.my/files/billindex/pdf/2023/DR/DR%209%20-%20BM.pdf
---
---
Reading:
Lulus

D.R. 9/2023



Bacaan Pertama Pada
:
27/03/2023


Bacaan Kedua Pada
:
04/04/2023


Dibentang Oleh
:
YB Tuan Anthony Loke Siew Fook - Menteri Pengangkutan


Diluluskan Pada
:
04/04/2023


Dibentang Oleh
:
YB Tuan Anthony Loke Siew Fook - Menteri Pengangkutan



Tutup
Lulus
D.R. 9/2023
27/03/2023
04/04/2023
YB Tuan Anthony Loke Siew Fook - Menteri Pengangkutan
04/04/2023
YB Tuan Anthony Loke Siew Fook - Menteri Pengangkutan
---

_Universiti dan Kolej Universiti (Pindaan)_ 1

**D.R. 39/2023**

RANG UNDANG-UNDANG

_b e r n a m a_

Suatu Akta untuk meminda Akta Universiti dan Kolej
Universiti 1971.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Universiti dan Kolej
Universiti (Pindaan) 2023.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan
kuat kuasa peruntukan yang berlainan Akta ini.

**Penggantian seksyen 15a**

**2.** Akta Universiti dan Kolej Universiti 1971 [Akta 30], yang
disebut “Akta ibu” dalam Akta ini, dipinda dengan menggantikan
seksyen 15a dengan seksyen yang berikut:


-----

2 _Rang Undang-Undang_

“Majlis Perwakilan Pelajar atau badan pelajar boleh

**membuat, dsb., pungutan wang atau menerima wang atau**
**sumbangan lain**

**15a. (1) Majlis Perwakilan Pelajar Universiti atau mana-mana**
badan pelajar Universiti boleh, tertakluk kepada mana-mana
undang-undang bertulis, membuat, menganjurkan atau mengambil
bahagian dalam apa-apa pungutan wang atau menerima wang
atau apa-apa sumbangan lain daripada mana-mana orang atau
kumpulan orang.

(2) Dalam membuat atau menganjurkan atau mengambil
bahagian dalam apa-apa pungutan wang atau menerima wang atau
sumbangan lain daripada mana-mana orang atau kumpulan orang
di bawah subseksyen (1), Majlis Perwakilan Pelajar Universiti atau
badan pelajar Universiti hendaklah mematuhi peraturan-peraturan
sebagaimana yang ditetapkan oleh Lembaga.

(3) Tiada seorang pun pelajar Universiti boleh membuat,
menganjurkan atau mengambil bahagian dalam apa-apa pungutan
wang atau menerima wang atau apa-apa sumbangan lain
daripada mana-mana orang atau kumpulan orang melainkan
jika pembuatan atau penganjuran atau pengambilan bahagian
dalam pungutan wang itu atau penerimaan wang atau apa-apa
sumbangan lain itu adalah atas nama atau bagi pihak Majlis
Perwakilan Pelajar Universiti atau mana-mana badan pelajar
Universiti.

(4) Mana-mana pelajar Universiti yang melanggar

subseksyen (3) boleh dikenakan tindakan tatatertib.”.

**Pindaan seksyen** **16b**

**3.** Seksyen 16b Akta ibu dipinda—

_(a)_ dalam subseksyen (1), dengan menggantikan perkataan

“Naib Canselor” dengan perkataan “Jawatankuasa
Tatatertib Pelajar yang ditubuhkan oleh Lembaga”;

_(b)_ dalam subseksyen (2), dengan menggantikan perkataan

“Naib Canselor yang” dengan perkataan “Jawatankuasa
Tatatertib Pelajar yang”;


-----

_Universiti dan Kolej Universiti (Pindaan)_ 3

_(c)_ dengan memasukkan selepas subseksyen (2) subseksyen

yang berikut:

“(2a) Jawatankuasa Tatatertib Pelajar hendaklah
mempunyai sekurang-kurangnya tiga orang ahli yang
terdiri daripada Timbalan Naib Canselor sebagai
pengerusi dan pekerja Universiti yang dilantik oleh
Lembaga.”;

_(d)_ dengan memotong subseksyen (3);

_(e)_ dalam subseksyen (3a), dengan menggantikan perkataan

“Naib Canselor, atau Timbalan Naib Canselor, pekerja
atau jawatankuasa pekerja yang diwakilkan dengan fungsi,
kuasa atau kewajipan di bawah subseksyen (3),” dengan
perkataan “Jawatankuasa Tatatertib Pelajar”;

_(f)_ dalam subseksyen (3d), dengan menggantikan perkataan

“Naib Canselor, Timbalan Naib Canselor, pekerja
atau jawatankuasa pekerja, mengikut mana-mana yang
berkenaan,” dengan perkataan “Jawatankuasa Tatatertib
Pelajar”;

_(g)_ dalam subseksyen (4), dengan menggantikan perkataan

“Naib Canselor, Timbalan Naib Canselor, pekerja
atau jawatankuasa pekerja, mengikut mana-mana yang
berkenaan,” dengan perkataan “Jawatankuasa Tatatertib
Pelajar”; dan

_(h)_ dengan menggantikan subseksyen (8) dengan subseksyen

yang berikut:

“(8) Tiada seorang pun ahli Jawatankuasa Tatatertib
Pelajar boleh menjadi ahli Jawatankuasa Rayuan
Tatatertib Pelajar.”.

**Pindaan Jadual Pertama**

**4.** Jadual Pertama kepada Akta ibu dipinda—

_(a)_ dalam seksyen 48—

(i) dalam subseksyen (4), dengan menggantikan

perkataan “satu tahun” dengan perkataan
“satu tahun akademik”;


-----

_Rang Undang-Undang_

(ii) dengan memasukkan selepas subseksyen (4)

subseksyen yang berikut:

“(4a) Walau apa pun subseksyen (4), Lembaga
boleh mengurangkan atau melanjutkan tempoh
keahlian MPP dan pemegang jawatannya.”;

(iii) dengan memotong subseksyen (11);

(iv) dengan memasukkan selepas subseksyen (11)

sebagaimana yang dipotong subseksyen yang
berikut:

“(11a) Universiti boleh menubuhkan apa-apa
kumpulan wang atau memiliki apa-apa harta
untuk diuruskan atau disenggara oleh MPP
mengikut tatacara kewangan Universiti.

(11b) Walau apa pun subseksyen (11a),
MPP boleh, tertakluk kepada mana-mana
undang-undang bertulis, menubuhkan,
menguruskan atau menyenggara apa-apa
kumpulan wang mengikut cara sebagaimana
yang ditetapkan dalam peraturan-peraturan
yang dibuat oleh Lembaga.”; dan

(v) dengan memasukkan selepas subseksyen (12)

subseksyen yang berikut:

“(12a) Bagi maksud seksyen 15a Akta

Universiti dan Kolej Universiti 1971, Lembaga
boleh membuat peraturan-peraturan untuk
menetapkan cara bagi pembuatan atau
penganjuran atau pengambilan bahagian dalam
pungutan wang atau penerimaan wang atau
sumbangan lain oleh MPP.”; dan

_(b)_ dalam subseksyen 49(2), dengan menggantikan perkataan

“(11), (12) dan (13)” dengan perkataan “(11), (11a),
(11b), (12), (12a), (13) dan (14)”.


-----

_Universiti dan Kolej Universiti (Pindaan)_ 5

**Kecualian**

**5.** Semua prosiding tatatertib yang diambil terhadap pelajar-pelajar
Universiti yang telah dimulakan dan masih belum selesai
di hadapan Naib Canselor, Timbalan Naib Canselor, pekerja
Universiti atau jawatankuasa pekerja Universiti, mengikut
mana-mana yang berkenaan, hendaklah, pada tarikh permulaan
kuat kuasa Akta ini, terus diuruskan oleh Jawatankuasa Tatatertib
Pelajar di bawah Akta ibu sebagaimana yang dipinda oleh Akta ini.

HURAIAN

Rang Undang-Undang ini bertujuan untuk meminda Akta Universiti dan Kolej
Universiti 1971 (“Akta 30”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk menggantikan seksyen 15a Akta 30 untuk_
membenarkan pungutan wang dan penerimaan wang dan sumbangan lain
oleh Majlis Perwakilan Pelajar dan badan pelajar Universiti yang ditubuhkan
di bawah seksyen 48 dan 49 Jadual Pertama kepada Akta 30 masing-masing.
Dengan pindaan ini, Majlis Perwakilan Pelajar Universiti dan mana-mana
badan pelajar Universiti boleh, tertakluk kepada mana-mana undang-undang
bertulis, membuat, menganjurkan atau mengambil bahagian dalam apa-apa
pungutan wang atau menerima wang atau apa-apa sumbangan lain daripada
mana-mana orang atau kumpulan orang mengikut cara sebagaimana
yang ditetapkan dalam peraturan-peraturan yang dibuat oleh Lembaga.
_Fasal_ ini juga memperuntukkan bahawa tiada seorang pun pelajar Universiti
boleh membuat, menganjurkan atau mengambil bahagian dalam apa-apa pungutan
wang atau menerima wang atau apa-apa sumbangan lain daripada mana-mana
orang atau kumpulan orang melainkan jika pembuatan atau penganjuran atau
pengambilan bahagian dalam pungutan wang atau penerimaan wang atau
apa-apa sumbangan lain itu adalah atas nama atau bagi pihak Majlis Perwakilan
Pelajar Universiti atau badan pelajar Universiti.

4. _Fasal 3 bertujuan untuk meminda seksyen 16b Akta 30 untuk memperuntukkan_
bahawa pihak berkuasa tatatertib Universiti berkenaan dengan tiap-tiap pelajar
Universiti bukanlah lagi Naib Canselor tetapi Jawatankuasa Tatatertib Pelajar.
Jawatankuasa Tatatertib Pelajar hendaklah mempunyai sekurang-kurangnya tiga
orang ahli yang terdiri daripada Timbalan Naib Canselor sebagai pengerusi
dan pekerja Universiti yang dilantik oleh Lembaga.

5. _Fasal 4 bertujuan untuk meminda Jadual Pertama kepada Akta 30._
Di bawah fasal ini, seksyen 48 Jadual Pertama dipinda untuk memperuntukkan
bahawa pemilihan ahli Majlis Perwakilan Pelajar dan pemegang jawatannya
hendaklah bagi tempoh satu tahun akademik dan tempoh keahlian tersebut boleh


-----

6 _Rang Undang-Undang_

dikurangkan atau dilanjutkan oleh Lembaga. Pindaan ini juga memperuntukkan
bahawa Universiti boleh menubuhkan apa-apa kumpulan wang atau memiliki
apa-apa harta untuk diuruskan dan disenggara oleh Majlis Perwakilan Pelajar dan
Majlis Perwakilan Pelajar boleh, tertakluk kepada mana-mana undang-undang
bertulis, menubuhkan, menguruskan atau menyenggara apa-apa kumpulan wang
mengikut peraturan-peraturan sebagaimana yang ditetapkan oleh Lembaga.

6. _Fasal 5 bertujuan untuk mengadakan peruntukan kecualian._

7. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3336]


-----

