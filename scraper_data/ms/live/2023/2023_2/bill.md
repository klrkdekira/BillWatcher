---
Year: 2023
Bill: D.R. 2/2023 - RUU Perbekalan 2023
Title: D.R. 2/2023 - RUU Perbekalan 2023
Download URL: https://www.parlimen.gov.my/files/billindex/pdf/2023/DR/D.R%202_2023%20-%20BM.pdf
URL: https://www.parlimen.gov.my/files/billindex/pdf/2023/DR/D.R%202_2023%20-%20BM.pdf
---
---
Reading:
Lulus

D.R. 2/2023



Bacaan Pertama Pada
:
21/02/2023


Bacaan Kedua Pada
:
24/02/2023


Dibentang Oleh
:
YAB Dato' Seri Anwar Bin Ibrahim – Menteri Kewangan


Diluluskan Pada
:
28/03/2023


Dibentang Oleh
:
YB Datuk Seri Haji Ahmad bin Haji Maslan - Timbalan Menteri Kewangan



Tutup
Lulus
D.R. 2/2023
21/02/2023
24/02/2023
YAB Dato' Seri Anwar Bin Ibrahim – Menteri Kewangan
28/03/2023
YB Datuk Seri Haji Ahmad bin Haji Maslan - Timbalan Menteri Kewangan
---

_Kawalan Produk Merokok Demi Kesihatan Awam_

**D.R. 42/2023**

RANG UNDANG-UNDANG KAWALAN PRODUK

MEROKOK DEMI KESIHATAN AWAM 2023

SUSUNAN FASAL

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Tafsiran

Bahagian II

PENDAFTARAN

3. Kehendak bagi pendaftaran produk tembakau, dsb.

4. Permohonan bagi pendaftaran

5. Pembatalan pendaftaran

6. Daftar produk tembakau, dsb.

Bahagian III

PENGIKLANAN, PROMOSI DAN TAJAAN

7. Larangan pengiklanan produk tembakau, dsb.

8. Larangan pengiklanan produk tembakau, dsb., tiruan

9. Larangan promosi atau tajaan produk tembakau, dsb.

Bahagian IV

KAWALAN PENJUALAN

10. Larangan penjualan produk tembakau, dsb.

11. Larangan penjualan produk tembakau, dsb., tiruan


-----

_Rang Undang-Undang_

_Fasal_

12. Larangan produk tembakau, dsb., sebagai pemberian atau hadiah

13. Larangan penjualan produk tembakau, dsb., kepada orang belum dewasa

Bahagian V

KAWALAN HARGA, PEMBUNGKUSAN, PELABELAN, PENGILANGAN, DSB.

14. Harga runcit atau harga jualan minimum

15. Pembungkusan dan pelabelan

Bahagian VI

LARANGAN MEROKOK

16. Kawasan atau tempat larangan merokok

17. Larangan merokok, dsb., produk tembakau, dsb., bagi orang belum dewasa

18. Tanggungjawab tuan punya bangunan, dsb.

Bahagian VII

LIABILITI PENGILANG, PENGIMPORT ATAU PENGEDAR

19. Anggapan perkara berkaitan dengan pelabelan dan pembungkusan

20. Tanggungjawab pengilang, pengimport atau pengedar

Bahagian VIII

PENTADBIRAN

21. Situasi akut atau kritikal

22. Pelantikan juruanalisis

23. Makmal yang diluluskan

24. Pelantikan pegawai diberi kuasa

Bahagian IX

PENGUATKUASAAN

25. Kuasa penyiasatan

26. Kuasa untuk memasuki premis


-----

_Kawalan Produk Merokok Demi Kesihatan Awam_ 3

_Fasal_

27. Kuasa untuk mengambil sampel

28. Tatacara mengambil sampel

29. Anggapan

30. Kuasa untuk membuka bungkusan dan memeriksa produk tembakau, dsb.

31. Kuasa untuk memberhentikan, menggeledah dan menyita pengangkut

32. Penggeledahan dan penyitaan dengan waran

33. Penggeledahan dan penyitaan tanpa waran

34. Akses kepada maklumat berekod, data berkomputer, dsb.

35. Penyitaan benda, dsb.

36. Senarai benda yang disita

37. Pemulangan sementara pengangkut, dsb.

38. Kos memegang produk tembakau yang disita, dsb.

39. Kuasa untuk menghendaki kehadiran orang yang mempunyai pengetahuan
tentang kes

40. Pemeriksaan orang yang mempunyai pengetahuan tentang kes

Bahagian X

PERBICARAAN DAN PROSIDING

41. Pendakwaan

42. Notis terlebih dahulu tentang keterangan pakar dalam mahkamah

43. Bidang kuasa untuk membicarakan kesalahan

44. Perlindungan kepada pemberi maklumat

45. Keterangan ejen provokasi boleh diterima

46. Tiada penzahiran maklumat

47. Kuasa untuk memerintahkan kehadiran ke mahkamah

Bahagian XI

AM

48. Pengkompaunan kesalahan

49. Kesalahan oleh pertubuhan perbadanan


-----

_Rang Undang-Undang_

_Fasal_

50. Perlindungan terhadap guaman dan prosiding undang-undang

51. Tanggung rugi

52. Perwakilan kuasa

53. Kuasa untuk membuat peraturan-peraturan

Bahagian XII

PERALIHAN

54. Peralihan


-----

_Kawalan Produk Merokok Demi Kesihatan Awam_ 5

RANG UNDANG-UNDANG

_b e r n a m a_

Suatu Akta untuk mengadakan peruntukan bagi perkara yang
berhubungan dengan pendaftaran, pengiklanan, kawalan penjualan
dan pembelian produk tembakau, bahan merokok dan produk
pengganti tembakau, dan untuk mengadakan peruntukan bagi
perkara yang berhubungan dengannya.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Kawalan Produk Merokok
Demi Kesihatan Awam 2023.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._


-----

6 _Rang Undang-Undang_

**Tafsiran**

**2.** (1) Dalam Akta ini, melainkan jika konteksnya menghendaki
makna yang lain—

“bahan merokok” ertinya apa-apa bahan atau apa-apa gabungan
bahan, yang digunakan untuk merokok, termasuk nikotin,
_propylene glycol,_ _glycerol dan_ _triethylene glycol;_

“ditetapkan” ertinya ditetapkan oleh Menteri dalam
peraturan-peraturan yang dibuat di bawah Akta ini;

“iklan” termasuklah apa-apa gambaran melalui apa-apa cara
bagi maksud mempromosikan secara langsung atau tidak langsung
apa-apa produk tembakau, bahan merokok atau produk pengganti
tembakau;

“import” ertinya untuk membawa masuk atau menyebabkan
dibawa masuk ke dalam Malaysia melalui darat, air atau udara
bagi maksud penjualan dari mana-mana tempat di luar Malaysia
tetapi tidak termasuk membawa masuk ke dalam Malaysia apa-apa
produk tembakau, bahan merokok atau produk pengganti tembakau
yang terbukti dimaksudkan untuk dibawa ke luar Malaysia dalam
kenderaan, vesel atau pesawat udara yang sama yang produk
tembakau, bahan merokok atau produk pengganti tembakau itu
dibawa masuk ke dalam Malaysia tanpa apa-apa pindah kapal
atau pendaratan;

“juruanalisis” ertinya mana-mana juruanalisis yang dilantik
oleh Menteri di bawah seksyen 22 atau mana-mana ahli kimia
yang didaftarkan di bawah seksyen 15 Akta Ahli Kimia 1975

[Akta 158];

“Ketua Pengarah” ertinya Ketua Pengarah Kesihatan, Malaysia;

“menjual” atau “penjualan” termasuklah—

_(a)_ barter atau pertukaran barang;

_(b)_ menawarkan atau mencuba untuk menjual;

_(c)_ menyebabkan atau membenarkan untuk dijual;


-----

_Kawalan Produk Merokok Demi Kesihatan Awam_ 7

_(d)_ mendedahkan bagi penjualan;

_(e)_ menerima, menghantar, mengirim, mengedar, menyampaikan

atau menghantar serah bagi penjualan atau pertukaran
atau melalui penjualan atau pertukaran atau menurut
penjualan atau pertukaran itu;

_(f)_ membekalkan apa-apa produk tembakau, bahan merokok

atau produk pengganti tembakau yang suatu upah akan
diterima oleh pembekal untuk bekalan itu sama ada secara
khusus atau sebagai sebahagian daripada perkhidmatan
yang dikontrakkan bagi penjualan;

_(g)_ memiliki apa-apa produk tembakau, bahan merokok

atau produk pengganti tembakau bagi penjualan atau
pertukaran; atau

_(h)_ memiliki apa-apa produk tembakau, bahan merokok atau

produk pengganti tembakau dengan mengetahui bahawa
produk tembakau, bahan merokok atau produk pengganti
tembakau itu boleh dijual, ditawarkan, ditayangkan
atau didedahkan bagi penjualan, atau dilupuskan, bagi
apa-apa balasan, dan ini termasuklah penjualan elektronik;

“Menteri” ertinya Menteri yang dipertanggungkan dengan
tanggungjawab bagi kesihatan;

“merokok” ertinya menyedut dan menghembus asap atau wap,
apa-apa produk tembakau atau produk pengganti tembakau, dan
termasuklah memegang atau mempunyai kawalan ke atas apa-apa
produk tembakau atau produk pengganti tembakau yang dinyalakan,
dipanaskan atau diwapkan atau digunakan dengan apa-apa cara lain;

“orang belum dewasa” ertinya mana-mana orang yang di bawah
umur lapan belas tahun;

“pegawai diberi kuasa” ertinya mana-mana pegawai perubatan
kesihatan, atau mana-mana pegawai kesihatan persekitaran atau
penolong pegawai kesihatan persekitaran daripada Kementerian
Kesihatan atau mana-mana pihak berkuasa tempatan, atau
mana-mana orang berkelayakan yang sesuai, yang dilantik oleh
Menteri menjadi pegawai diberi kuasa di bawah seksyen 24;


-----

8 _Rang Undang-Undang_

“pengilang” termasuklah mana-mana orang yang membungkus
atau melabel produk tembakau, bahan merokok atau produk
pengganti tembakau;

“pengimport” termasuklah mana-mana orang yang, sama ada
sebagai pemunya, pemberi konsain, penerima konsain, ejen atau
broker, memiliki, atau sebaliknya berhak kepada jagaan atau
kawalan, produk tembakau, bahan merokok atau produk pengganti
tembakau yang diimport;

“pertubuhan perbadanan” ertinya suatu syarikat, perkongsian
liabiliti terhad, firma atau kumpulan orang yang lain;

“premis” termasuklah—

_(a)_ apa-apa bangunan atau khemah atau apa-apa struktur

lain, kekal atau sebaliknya bersama dengan tanah yang
bangunan, khemah atau struktur lain itu terletak dan
apa-apa tanah bersempadanan yang digunakan yang
berkaitan dengannya; atau

_(b)_ apa-apa kenderaan, pengangkut, vesel atau pesawat udara

yang digunakan atau yang berkaitan dengan persediaan,
pengawetan, pembungkusan, penyimpanan, pengiriman,
pengedaran atau penjualan apa-apa produk tembakau,
bahan merokok atau produk pengganti tembakau;

“produk pengganti tembakau” ertinya apa-apa produk atau produk
yang diproses, selain produk tembakau, yang boleh digunakan
bagi merokok, sama ada dengan atau tanpa bahan merokok;

“produk tembakau” ertinya tembakau yang diproses atau
apa-apa produk yang mengandungi tembakau yang dimaksudkan
bagi kegunaan manusia;

“tembakau” ertinya apa-apa produk yang diperoleh daripada daun
_Nicotiana tabacum atau spesies_ _Nicotiana yang lain, sama ada_
dalam keadaan belum diawet atau sudah diawet dan termasuklah
kacukan spesies ini, kacukan akibat daripada silangan spesies ini
atau kacukan dengan mana-mana spesies pokok lain atau kacukan
yang lain, atau versi spesies yang dihasilkan secara genetik atau
kacukan spesies itu.


-----

_Kawalan Produk Merokok Demi Kesihatan Awam_ 9

(2) Bagi maksud Akta ini, suatu sebutan mengenai “produk
merokok” hendaklah ditafsirkan sebagai suatu sebutan mengenai
produk tembakau, bahan merokok atau produk pengganti
tembakau.

Bahagian II

PENDAFTARAN

**Kehendak bagi pendaftaran produk tembakau, dsb.**

**3.** (1) Tiada produk tembakau, bahan merokok atau produk
pengganti tembakau boleh diimport, dikilang atau diedar
oleh mana-mana orang melainkan jika didaftarkan di bawah
Akta ini.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi

dua puluh ribu ringgit atau dipenjarakan
selama tempoh tidak melebihi satu tahun atau
kedua-duanya; dan

(ii) bagi kesalahan kedua atau yang berikutnya,

didenda tidak melebihi tiga puluh ribu ringgit
atau dipenjarakan selama tempoh tidak melebihi
dua tahun atau kedua-duanya; dan

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada dua puluh ribu ringgit dan tidak
melebihi satu ratus ribu ringgit atau dipenjarakan
selama tempoh tidak melebihi dua tahun atau
kedua-duanya; dan


-----

10 _Rang Undang-Undang_

(ii) bagi kesalahan kedua atau yang berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

**Permohonan bagi pendaftaran**

**4.** (1) Suatu permohonan bagi pendaftaran produk tembakau,
bahan merokok atau produk pengganti tembakau hendaklah dibuat
oleh pemohon kepada Ketua Pengarah mengikut cara sebagaimana
yang ditetapkan.

(2) Permohonan yang dibuat di bawah subseksyen (1) boleh
ditarik balik pada bila-bila masa oleh pemohon sebelum apa-apa
kelulusan oleh Ketua Pengarah.

(3) Tiap-tiap permohonan di bawah subseksyen (1) hendaklah
disertakan dengan fi sebagaimana yang ditetapkan dan apa-apa
dokumen atau maklumat sebagaimana yang ditentukan oleh
Ketua Pengarah.

(4) Pada bila-bila masa selepas menerima permohonan
di bawah subseksyen (1), Ketua Pengarah boleh, secara bertulis,
menghendaki pemohon untuk memberikan apa-apa maklumat,
butiran atau dokumen tambahan dalam apa-apa tempoh yang
dinyatakan oleh Ketua Pengarah.

(5) Jika pemohon gagal untuk mematuhi permintaan yang dibuat
di bawah subseksyen (4) dalam tempoh yang dinyatakan dalam
permintaan itu atau apa-apa pelanjutan masa yang diberikan oleh
Ketua Pengarah, permohonan itu hendaklah disifatkan telah ditarik
balik tanpa menjejaskan hak pemohon itu untuk membuat suatu
permohonan baharu.

(6) Setelah permohonan yang dibuat di bawah subseksyen (1)
diluluskan, Ketua Pengarah boleh mengenakan apa-apa syarat
sebagaimana yang difikirkannya patut dan Ketua Pengarah boleh
mengubah atau membatalkan apa-apa syarat yang dikenakan.


-----

_Kawalan Produk Merokok Demi Kesihatan Awam_ 11

**Pembatalan pendaftaran**

**5.** (1) Tertakluk kepada subseksyen (2), Ketua Pengarah boleh
membatalkan apa-apa kelulusan pendaftaran yang dibuat di bawah
seksyen 4 jika pemohon—

_(a)_ telah melanggar mana-mana peruntukan Akta ini atau

mana-mana peraturan-peraturan yang dibuat di bawah
Akta ini;

_(b)_ telah memungkiri mana-mana syarat pendaftaran; atau

_(c)_ telah disabitkan bagi apa-apa kesalahan di bawah

Akta ini atau mana-mana peraturan-peraturan yang dibuat
di bawah Akta ini.

(2) Ketua Pengarah hendaklah, melalui notis bertulis, sebelum
membatalkan apa-apa kelulusan bagi apa-apa produk tembakau,
bahan merokok atau produk pengganti tembakau di bawah
subseksyen (1), memberikan peluang kepada pemohon untuk
membuat apa-apa representasi secara bertulis terhadap pembatalan
itu, dan sementara menunggu keputusan, semua pengimportan,
pengilangan atau pengedaran produk tembakau, bahan merokok
atau produk pengganti tembakau itu hendaklah digantung bermula
dari tarikh penerimaan notis itu.

(3) Mana-mana pemohon yang pendaftaran produk tembakau,
bahan merokok atau produk pengganti tembakau telah dibatalkan
di bawah subseksyen (1) atau digantung di bawah subseksyen (2)
tidak layak untuk menuntut apa-apa—

_(a)_ pampasan bagi apa-apa kerugian yang disebabkan oleh

pembatalan itu; dan

_(b)_ pembayaran balik fi yang dibayar di bawah subseksyen 4(3).

**Daftar produk tembakau, dsb.**

**6.** (1) Ketua Pengarah hendaklah menyimpan dan menyenggara
apa-apa daftar produk tembakau, bahan merokok dan produk
pengganti tembakau yang didaftarkan di bawah seksyen 4.


-----

12 _Rang Undang-Undang_

(2) Daftar itu hendaklah disimpan dalam apa-apa cara dan
hendaklah mengandungi apa-apa butir sebagaimana yang ditentukan
oleh Ketua Pengarah.

Bahagian III

PENGIKLANAN, PROMOSI DAN TAJAAN

**Larangan pengiklanan produk tembakau, dsb.**

**7.** (1) Tiada seorang pun boleh menerbitkan atau memudahkan
mana-mana orang untuk menerbitkan apa-apa iklan yang—

_(a)_ mengandungi apa-apa produk tembakau, bahan merokok

atau produk pengganti tembakau;

_(b)_ mengandungi apa-apa jenama atau cap dagang yang

berhubungan dengan apa-apa produk tembakau, bahan
merokok atau produk pengganti tembakau;

_(c)_ mengandungi apa-apa tawaran atau pelawaan untuk membeli

apa-apa produk tembakau, bahan merokok atau produk
pengganti tembakau;

_(d)_ dimaksudkan atau berkemungkinan untuk menggalakkan

mana-mana orang untuk merokok;

_(e)_ mempromosikan apa-apa produk tembakau, bahan merokok

atau produk pengganti tembakau itu sebagai suatu produk
berhenti merokok; atau

_(f)_ mempromosikan apa-apa barang yang digunakan bersama

dengan apa-apa produk tembakau, bahan merokok atau
produk pengganti tembakau.

(2) Mana-mana orang yang melanggar seksyen ini melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi

dua puluh ribu ringgit atau dipenjarakan
selama tempoh tidak melebihi satu tahun atau
kedua-duanya; dan


-----

_Kawalan Produk Merokok Demi Kesihatan Awam_ 13

(ii) bagi kesalahan kedua atau yang berikutnya,

didenda tidak melebihi tiga puluh ribu ringgit
atau dipenjarakan selama tempoh tidak melebihi
dua tahun atau kedua-duanya; dan

_(b) sekiranya orang itu ialah suatu pertubuhan perbadanan—_

(i) bagi kesalahan pertama, didenda tidak kurang

daripada dua puluh ribu ringgit dan tidak
melebihi satu ratus ribu ringgit atau dipenjarakan
selama tempoh tidak melebihi dua tahun atau
kedua-duanya; dan

(ii) bagi kesalahan kedua atau yang berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

**Larangan pengiklanan produk tembakau, dsb., tiruan**

**8.** (1) Tiada seorang pun boleh menerbitkan atau memudahkan
mana-mana orang untuk menerbitkan, menyebabkan untuk
diterbitkan, atau mengambil bahagian dalam penerbitan, bagi
apa-apa iklan yang berhubungan dengan apa-apa produk tembakau,
bahan merokok atau produk pengganti tembakau tiruan yang—

_(a)_ mengandungi apa-apa dorongan tersurat atau tersirat,

cadangan atau galakan untuk membeli apa-apa produk
tembakau, bahan merokok atau produk pengganti
tembakau tiruan; atau

_(b)_ penggunaannya dikira, secara tersurat atau tersirat, yang

dimaksudkan atau berkemungkinan untuk menggalakkan
mana-mana orang untuk merokok.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi

sepuluh ribu ringgit atau dipenjarakan selama
tempoh tidak melebihi satu tahun atau kedua-duanya;
dan


-----

14 _Rang Undang-Undang_

(ii) bagi kesalahan kedua atau yang berikutnya,

didenda tidak melebihi dua puluh ribu ringgit
atau dipenjarakan selama tempoh tidak melebihi
satu tahun atau kedua-duanya; dan

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada sepuluh ribu ringgit dan tidak melebihi
lima puluh ribu ringgit atau dipenjarakan
selama tempoh tidak melebihi satu tahun atau
kedua-duanya; dan

(ii) bagi kesalahan kedua atau yang berikutnya,

didenda tidak kurang daripada tiga puluh ribu
ringgit dan tidak melebihi dua ratus ribu ringgit
atau dipenjarakan selama tempoh tidak melebihi
dua tahun atau kedua-duanya.

**Larangan promosi atau tajaan produk tembakau, dsb.**

**9.** (1) Tiada seorang pun boleh mempromosi atau menaja, atau
mengambil bahagian dalam apa-apa perkiraan yang mempromosikan
apa-apa produk tembakau, bahan merokok atau produk pengganti
tembakau, yang dimaksudkan atau berkemungkinan untuk
menggalakkan mana-mana orang untuk merokok atau dipromosikan
sebagai suatu produk berhenti merokok.

(2) Bagi maksud seksyen ini, “perkiraan” termasuklah apa-apa
perjanjian, aku janji atau persefahaman yang telah atau
berkemungkinan memberi kesan mempromosikan apa-apa produk
tembakau, bahan merokok atau produk pengganti tembakau—

_(a)_ dengan memberi atau menerima apa-apa tajaan, pemberian,

hadiah, ganjaran, biasiswa atau lain-lain faedah yang
seumpamanya; atau

_(b)_ dengan menganjurkan apa-apa kempen, kursus, bengkel,

forum, jerayawara, perundingan atau acara.


-----

_Kawalan Produk Merokok Demi Kesihatan Awam_ 15

(3) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi

dua puluh ribu ringgit atau dipenjarakan
selama tempoh tidak melebihi satu tahun atau
kedua-duanya; dan

(ii) bagi kesalahan kedua atau yang berikutnya,

didenda tidak melebihi tiga puluh ribu ringgit
atau dipenjarakan selama tempoh tidak melebihi
dua tahun atau kedua-duanya; dan

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada dua puluh ribu ringgit dan tidak
melebihi satu ratus ribu ringgit atau dipenjarakan
selama tempoh tidak melebihi dua tahun atau
kedua-duanya; dan

(ii) bagi kesalahan kedua atau yang berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

Bahagian IV

KAWALAN PENJUALAN

**Larangan penjualan produk tembakau, dsb.**

**10.** (1) Tiada seorang pun boleh menjual atau mempamerkan bagi
penjualan apa-apa produk tembakau, bahan merokok atau produk
pengganti tembakau melainkan jika jualan atau pameran bagi
penjualan itu mematuhi kehendak sebagaimana yang ditetapkan.


-----

16 _Rang Undang-Undang_

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi

dua puluh ribu ringgit atau dipenjarakan
selama tempoh tidak melebihi satu tahun atau
kedua-duanya; dan

(ii) bagi kesalahan kedua atau yang berikutnya,

didenda tidak melebihi tiga puluh ribu ringgit
atau dipenjarakan selama tempoh tidak melebihi
dua tahun atau kedua-duanya; dan

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada dua puluh ribu ringgit dan tidak
melebihi satu ratus ribu ringgit atau dipenjarakan
selama tempoh tidak melebihi dua tahun atau
kedua-duanya; dan

(ii) bagi kesalahan kedua atau yang berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

**Larangan penjualan produk tembakau, dsb., tiruan**

**11.** (1) Tiada seorang pun boleh menjual apa-apa produk tembakau,
bahan merokok atau produk pengganti tembakau tiruan.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi

sepuluh ribu ringgit atau dipenjarakan selama
tempoh tidak melebihi satu tahun atau
kedua-duanya; dan


-----

_Kawalan Produk Merokok Demi Kesihatan Awam_ 17

(ii) bagi kesalahan kedua atau yang berikutnya,

didenda tidak melebihi dua puluh ribu ringgit
atau dipenjarakan selama tempoh tidak melebihi
satu tahun atau kedua-duanya; dan

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada sepuluh ribu ringgit dan tidak melebihi
lima puluh ribu ringgit atau dipenjarakan
selama tempoh tidak melebihi satu tahun atau
kedua-duanya; dan

(ii) bagi kesalahan kedua atau yang berikutnya,

didenda tidak kurang daripada tiga puluh ribu
ringgit dan tidak melebihi dua ratus ribu ringgit
atau dipenjarakan selama tempoh tidak melebihi
dua tahun atau kedua-duanya.

**Larangan produk tembakau, dsb., sebagai pemberian atau**
**hadiah**

**12.** (1) Tiada seorang pun boleh menjual—

_(a)_ apa-apa produk tembakau, bahan merokok atau produk

pengganti tembakau bersama dengan apa-apa kupon,
ganjaran, barang, tawaran atau perkhidmatan sebagai
suatu pemberian atau hadiah;

_(b)_ apa-apa barang atau perkhidmatan bersama dengan apa-apa

produk tembakau, bahan merokok atau produk pengganti
tembakau sebagai suatu pemberian atau hadiah;

_(c)_ apa-apa produk tembakau, bahan merokok atau produk

pengganti tembakau bersama dengan apa-apa produk
tembakau, bahan merokok atau produk pengganti tembakau
sebagai suatu pemberian atau hadiah; atau

_(d)_ apa-apa produk tembakau, bahan merokok atau produk

pengganti tembakau yang dibungkus atau dilabel bersama
atau sebaliknya dengan apa-apa barang atau perkhidmatan
lain.


-----

18 _Rang Undang-Undang_

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi

dua puluh ribu ringgit atau dipenjarakan
selama tempoh tidak melebihi satu tahun atau
kedua-duanya; dan

(ii) bagi kesalahan kedua atau yang berikutnya,

didenda tidak melebihi tiga puluh ribu ringgit
atau dipenjarakan selama tempoh tidak melebihi
dua tahun atau kedua-duanya; dan

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada dua puluh ribu ringgit dan tidak
melebihi satu ratus ribu ringgit atau dipenjarakan
selama tempoh tidak melebihi dua tahun atau
kedua-duanya; dan

(ii) bagi kesalahan kedua atau yang berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

**Larangan penjualan produk tembakau, dsb., kepada orang**
**belum dewasa**

**13.** (1) Tiada seorang pun boleh menjual apa-apa produk tembakau,
bahan merokok atau produk pengganti tembakau, atau mengadakan
apa-apa perkhidmatan untuk merokok, kepada orang belum dewasa.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi

dua puluh ribu ringgit atau dipenjarakan
selama tempoh tidak melebihi satu tahun atau
kedua-duanya; dan


-----

_Kawalan Produk Merokok Demi Kesihatan Awam_ 19

(ii) bagi kesalahan kedua atau yang berikutnya,

didenda tidak melebihi tiga puluh ribu ringgit
atau dipenjarakan selama tempoh tidak melebihi
dua tahun atau kedua-duanya; dan

_(b)_ sekiranya orang itu adalah suatu pertubuhan perbadanan—

(i) bagi kesalahan pertama, didenda tidak kurang

daripada dua puluh ribu ringgit dan tidak
melebihi satu ratus ribu ringgit atau dipenjarakan
selama tempoh tidak melebihi dua tahun atau
kedua-duanya; dan

(ii) bagi kesalahan kedua atau yang berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

(3) Tiada seorang pun yang merupakan orang belum dewasa
boleh membeli apa-apa produk tembakau, bahan merokok atau
produk pengganti tembakau.

(4) Mana-mana orang yang melanggar subseksyen (3) melakukan
suatu kesalahan dan boleh, apabila disabitkan, didenda tidak
melebihi lima ratus ringgit atau diperintahkan untuk melaksanakan
khidmat masyarakat menurut Kanun Tatacara Jenayah [Akta 593]
atau Akta Kanak-Kanak 2001 [Akta 611].

Bahagian V

KAWALAN HARGA, PEMBUNGKUSAN, PELABELAN,

PENGILANGAN, DSB.

**Harga runcit atau harga jualan minimum**

**14.** (1) Harga runcit atau harga jualan minimum bagi apa-apa
produk tembakau, bahan merokok atau produk pengganti tembakau
hendaklah mengikut harga dan syarat sebagaimana yang ditetapkan.

(2) Apa-apa permohonan oleh mana-mana pengilang atau
pengimport untuk menentukan harga runcit atau harga jualan
minimum apa-apa produk tembakau, bahan merokok atau produk
pengganti tembakau hendaklah dibuat kepada Ketua Pengarah
mengikut cara sebagaimana yang ditetapkan.


-----

20 _Rang Undang-Undang_

(3) Harga yang ditetapkan di bawah subseksyen (1) hendaklah
termasuk apa-apa duti eksais atau lain-lain cukai yang berkaitan.

(4) Tiada seorang pun boleh menjual apa-apa produk
tembakau, bahan merokok atau produk pengganti tembakau
yang tidak mengikut harga dan syarat yang ditetapkan di bawah
subseksyen (1).

(5) Mana-mana orang yang melanggar seksyen ini melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi dua

puluh ribu ringgit atau dipenjarakan selama tempoh
tidak melebihi satu tahun atau kedua-duanya;
dan

(ii) bagi kesalahan kedua atau yang berikutnya,

didenda tidak melebihi tiga puluh ribu ringgit
atau dipenjarakan selama tempoh tidak melebihi
dua tahun atau kedua-duanya; dan

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada dua puluh ribu ringgit dan tidak melebihi
satu ratus ribu ringgit atau dipenjarakan selama
tempoh tidak melebihi dua tahun atau kedua-duanya;
dan

(ii) bagi kesalahan kedua atau yang berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

**Pembungkusan dan pelabelan**

**15.** (1) Tiada seorang pun boleh mengilang, mengimport atau
mengedar apa-apa produk tembakau, bahan merokok atau produk
pengganti tembakau melainkan jika produk tembakau, bahan
merokok atau produk pengganti tembakau itu dibungkus dan
dilabel mengikut kehendak sebagaimana yang ditetapkan.


-----

_Kawalan Produk Merokok Demi Kesihatan Awam_ 21

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi dua

puluh ribu ringgit atau dipenjarakan selama tempoh
tidak melebihi satu tahun atau kedua-duanya;
dan

(ii) bagi kesalahan kedua atau yang berikutnya,

didenda tidak melebihi tiga puluh ribu ringgit
atau dipenjarakan selama tempoh tidak melebihi
dua tahun atau kedua-duanya; dan

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada dua puluh ribu ringgit dan tidak melebihi
satu ratus ribu ringgit atau dipenjarakan selama
tempoh tidak melebihi dua tahun atau kedua-duanya;
dan

(ii) bagi kesalahan kedua atau yang berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

Bahagian VI

LARANGAN MEROKOK

**Kawasan atau tempat larangan merokok**

**16.** (1) Menteri boleh, melalui perintah yang disiarkan dalam
_Warta dan tertakluk kepada apa-apa syarat yang difikirkannya patut,_
mengisytiharkan mana-mana bangunan atau bahagian bangunan itu,
suatu tempat atau bahagian tempat itu, atau mana-mana kawasan
atau kenderaan, yang orang awam mempunyai akses sebagai suatu
kawasan atau tempat larangan merokok.


-----

22 _Rang Undang-Undang_

(2) Tiada seorang pun boleh merokok di kawasan atau tempat
larangan merokok sebagaimana yang diisytiharkan oleh Menteri
di bawah subseksyen (1).

(3) Mana-mana orang yang melanggar subseksyen (2) melakukan
suatu kesalahan dan boleh, apabila disabitkan, didenda tidak
melebihi lima ribu ringgit.

**Larangan merokok, dsb., produk tembakau, dsb., bagi orang**
**belum dewasa**

**17.** (1) Tiada seorang pun yang merupakan orang belum dewasa
boleh merokok, mengunyah atau menggunakan mengikut apa jua
cara apa-apa produk tembakau, atau merokok apa-apa produk
pengganti tembakau.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi lima ratus ringgit atau diperintahkan untuk melaksanakan
khidmat masyarakat menurut Kanun Tatacara Jenayah atau
Akta Kanak-Kanak 2001.

**Tanggungjawab tuan punya bangunan, dsb.**

**18.** (1) Tuan punya atau penghuni apa-apa kawasan atau tempat
larangan merokok yang diisytiharkan di bawah seksyen 16—

_(a)_ hendaklah mempamerkan suatu tanda amaran larangan

merokok dalam bentuk sebagaimana yang ditetapkan;

_(b)_ tidak boleh mengadakan apa-apa kelengkapan atau

kemudahan merokok atau apa-apa cara yang dihasratkan
untuk menggalakkan mana-mana orang untuk merokok;
dan

_(c)_ hendaklah mengambil semua langkah yang munasabah

sebagaimana yang ditentukan oleh Ketua Pengarah
untuk menghalang mana-mana orang daripada merokok
di dalam bangunan atau kenderaan itu, atau di tempat
atau kawasan itu.


-----

_Kawalan Produk Merokok Demi Kesihatan Awam_ 23

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi lima ribu ringgit.

Bahagian VII

LIABILITI PENGILANG, PENGIMPORT ATAU PENGEDAR

**Anggapan perkara berkaitan dengan pelabelan dan pembungkusan**

**19.** Dalam apa-apa prosiding di bawah Akta ini, apa-apa
keterangan bahawa suatu bungkusan yang mengandungi apa-apa
produk tembakau, bahan merokok atau produk pengganti
tembakau dan mengandungi nama, alamat atau tanda berdaftar
seorang pengimport, pengilang atau pengedar, atau pemunya hak
pengilang, pembungkus, atau seorang ejen mana-mana daripada
mereka, hendaklah menjadi keterangan prima facie bahawa produk
tembakau, bahan merokok atau produk pengganti tembakau itu
diimport, dikilangkan atau dibungkuskan, mengikut mana-mana
yang berkenaan, oleh setiap seorang daripada orang yang namanya,
alamatnya atau tanda berdaftarnya ditunjukkan pada bungkusan itu.

**Tanggungjawab pengilang, pengimport atau pengedar**

**20.** (1) Tiap-tiap pengilang, pengimport atau pengedar suatu
produk tembakau, bahan merokok atau produk pengganti tembakau
hendaklah mengadakan apa-apa maklumat sebagaimana yang
ditentukan oleh Ketua Pengarah atau mana-mana pegawai diberi kuasa
berhubung dengan produk tembakau, bahan merokok atau
produk pengganti tembakau itu.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan,

didenda tidak melebihi sepuluh ribu ringgit atau
dipenjarakan selama tempoh tidak melebihi satu tahun
atau kedua-duanya; atau

_(b)_ sekiranya orang itu ialah suatu pertubuhan perbadanan,

didenda tidak kurang daripada sepuluh ribu ringgit dan
tidak melebihi lima puluh ribu ringgit atau dipenjarakan
selama tempoh tidak melebihi satu tahun atau kedua-duanya.


-----

24 _Rang Undang-Undang_

Bahagian VIII

PENTADBIRAN

**Situasi akut atau kritikal**

**21.** (1) Menteri boleh, atas nasihat Ketua Pengarah bahawa
terdapat situasi akut atau kritikal yang berhubungan dengan
kegunaan atau penggunaan apa-apa produk tembakau, bahan
merokok atau produk pengganti tembakau yang boleh secara serius
membahayakan nyawa, kesihatan atau keselamatan mana-mana
penduduk dalam mana-mana bahagian negara, menubuhkan
suatu jawatankuasa, dengan secepat yang semunasabahnya dapat
dilaksanakan, untuk menyelaras dan menasihatinya mengenai
perkara itu.

(2) Jika Menteri berpuas hati bahawa terdapat situasi akut atau
kritikal yang secara serius membahayakan nyawa, kesihatan atau
keselamatan penduduk, Menteri boleh, atas syor jawatankuasa
yang ditubuhkan di bawah subseksyen (1), melalui perintah
yang disiarkan dalam _Warta, melarang atau menyekat, tertakluk_
kepada apa-apa syarat yang difikirkannya patut, pengimportan,
pengilangan, pengedaran atau penjualan produk tembakau, bahan
merokok atau produk pengganti tembakau itu.

(3) Mana-mana orang yang melanggar subseksyen (2) melakukan
suatu kesalahan dan boleh, apabila disabitkan—

_(a)_ sekiranya orang itu bukan suatu pertubuhan perbadanan—

(i) bagi kesalahan pertama, didenda tidak melebihi dua

puluh ribu ringgit atau dipenjarakan selama tempoh
tidak melebihi satu tahun atau kedua-duanya;
dan

(ii) bagi kesalahan kedua atau berikutnya, didenda

tidak melebihi tiga puluh ribu ringgit atau
dipenjarakan selama tempoh tidak melebihi dua
tahun atau kedua-duanya; dan


-----

_Kawalan Produk Merokok Demi Kesihatan Awam_ 25

_(b)_ sekiranya orang itu ialah suatu pertubuhan perbadanan—

(i) bagi kesalahan pertama, didenda tidak kurang

daripada dua puluh ribu ringgit dan tidak melebihi
satu ratus ribu ringgit atau dipenjarakan selama
tempoh tidak melebihi dua tahun atau kedua-duanya;
dan

(ii) bagi kesalahan kedua atau berikutnya, didenda

tidak kurang daripada lima puluh ribu ringgit
dan tidak melebihi tiga ratus ribu ringgit atau
dipenjarakan selama tempoh tidak melebihi tiga
tahun atau kedua-duanya.

**Pelantikan juruanalisis**

**22.** (1) Menteri boleh melantik mana-mana orang untuk menjadi
juruanalisis bagi maksud Akta ini.

(2) Pelantikan juruanalisis yang dibuat di bawah subseksyen (1)
hendaklah disiarkan dalam _Warta._

**Makmal yang diluluskan**

**23.** (1) Menteri boleh, melalui perintah yang disiarkan dalam
_Warta, meluluskan seberapa jumlah makmal bagi maksud_
Akta ini.

(2) Mana-mana makmal yang diluluskan di bawah subseksyen (1)
hendaklah dikeluarkan suatu perakuan kelulusan yang dalam
apa-apa prosiding undang-undang di bawah Akta ini, hendaklah
boleh diterima dalam keterangan sebagai bukti _prima facie bagi_
fakta yang dinyatakan dalam perakuan itu.

(3) Menteri hendaklah menyediakan atau menyebabkan disediakan
suatu senarai makmal yang diluluskan dan Menteri boleh mengubah
senarai itu sebagaimana hal keadaan memerlukan.


-----

26 _Rang Undang-Undang_

**Pelantikan pegawai diberi kuasa**

**24.** (1) Menteri boleh melantik seberapa ramai pegawai diberi
kuasa sebagaimana yang difikirkannya perlu bagi maksud
Akta ini.

(2) Mana-mana pegawai diberi kuasa yang dilantik di bawah
subseksyen (1) hendaklah dikeluarkan suatu perakuan pemberian
kuasa yang dalam apa-apa prosiding undang-undang di bawah
Akta ini, boleh diterima dalam keterangan sebagai bukti prima facie
bagi fakta yang dinyatakan dalam perakuan itu.

(3) Seseorang pegawai diberi kuasa hendaklah, apabila bertindak
dalam bidang kuasa dan kewajipannya di bawah Akta ini,
disifatkan sebagai seorang pekhidmat awam mengikut pengertian
Kanun Keseksaan [Akta 574].

Bahagian IX

PENGUATKUASAAN

**Kuasa penyiasatan**

**25.** Seseorang pegawai diberi kuasa hendaklah mempunyai kuasa
seorang pegawai polis yang apa jua pun pangkatnya sebagaimana
yang diperuntukkan di bawah Kanun Tatacara Jenayah berhubung
dengan penyiasatan, dan kuasa itu hendaklah sebagai tambahan
kepada kuasa yang diperuntukkan di bawah Akta ini dan bukannya
pengurangan.

**Kuasa untuk memasuki premis**

**26.** Sekiranya pegawai diberi kuasa semunasabahnya percaya
bahawa mana-mana premis digunakan atau mungkin digunakan bagi
maksud pengilangan, pembungkusan, penyimpanan, penyerahan,
pengedaran atau penjualan produk tembakau, bahan merokok atau
produk pengganti tembakau atau apa-apa produk tembakau, bahan
merokok atau produk pengganti tembakau tiruan, pegawai diberi
kuasa hendaklah mempunyai kuasa untuk memasuki mana-mana
premis pada bila-bila masa yang munasabah bagi maksud—

_(a)_ memeriksa apa-apa produk tembakau, bahan merokok atau

produk pengganti tembakau atau apa-apa produk tembakau,
bahan merokok atau produk pengganti tembakau tiruan;


-----

_Kawalan Produk Merokok Demi Kesihatan Awam_ 27

_(b)_ memeriksa apa-apa barang atau kelengkapan yang pegawai

diberi kuasa semunasabahnya percaya digunakan atau
boleh digunakan bagi pengilangan, pembungkusan,
penyimpanan, penyerahan, pengedaran atau penjualan
produk tembakau, bahan merokok atau produk pengganti
tembakau atau apa-apa produk tembakau, bahan merokok
atau produk pengganti tembakau tiruan;

_(c)_ mengumpul apa-apa sampel produk tembakau, bahan

merokok atau produk pengganti tembakau; atau

_(d)_ memeriksa dan menyita apa-apa dokumen yang dijumpai

dalam mana-mana premis yang pegawai diberi kuasa
percaya bahawa dokumen itu mengandungi apa-apa
maklumat berhubung dengan apa-apa produk tembakau,
bahan merokok atau produk pengganti tembakau atau
apa-apa produk tembakau, bahan merokok atau produk
pengganti tembakau tiruan.

**Kuasa untuk mengambil sampel**

**27.** (1) Setelah pembayaran kepada mana-mana orang yang menjual
produk tembakau, bahan merokok atau produk pengganti tembakau
atau kepada ejen atau pekerjanya, pada nilai pasaran semasa bagi
produk tembakau, bahan merokok atau produk pengganti tembakau
itu, mana-mana pegawai diberi kuasa boleh di tempat yang produk
tembakau, bahan merokok atau produk pengganti tembakau itu
dijual meminta dan memilih dan mengambil atau memperoleh
sampel produk tembakau, bahan merokok atau produk pengganti
tembakau itu bagi maksud analisis.

(2) Seseorang pegawai diberi kuasa boleh, di tempat yang
pegawai diberi kuasa semunasabahnya percaya digunakan atau
boleh digunakan bagi maksud pengilangan, pembungkusan,
penyimpanan, penyerahan, pengedaran atau penjualan produk
tembakau, bahan merokok atau produk pengganti tembakau itu,
meminta dan memilih dan mengambil atau memperoleh sampel
produk tembakau, bahan merokok atau produk pengganti tembakau
itu bagi maksud analisis tanpa bayaran daripada mana-mana
pengimport, pengilang atau pengedar atau daripada ejen atau
pekerjanya.


-----

28 _Rang Undang-Undang_

(3) Mana-mana orang yang enggan atau cuai untuk mematuhi
apa-apa permintaan yang dibuat di bawah subseksyen (1) atau (2)
melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama
tempoh tidak melebihi satu tahun atau kedua-duanya.

**Tatacara mengambil sampel**

**28.** (1) Jika apa-apa sampel bagi apa-apa produk tembakau, bahan
merokok atau produk pengganti tembakau dikehendaki bagi maksud
apa-apa analisis, pegawai diberi kuasa yang membeli sampel itu
mengikut subseksyen 27(1) atau selainnya memperoleh sampel
itu mengikut subseksyen 27(2), hendaklah memberitahu penjual
atau ejen atau pekerjanya yang menjual produk tembakau, bahan
merokok atau produk pengganti tembakau itu atau pengimport,
pengilang atau pengedar atau ejen atau pekerjanya bahawa dia
bermaksud sampel itu dianalisis oleh seorang juruanalisis.

(2) Tatacara untuk mengambil dan berurusan dengan sampel
itu hendaklah sebagaimana yang ditentukan oleh Ketua Pengarah.

**Anggapan**

**29.** Apabila apa-apa produk tembakau, bahan merokok atau
produk pengganti tembakau disyaki telah melanggar peruntukan
Akta ini telah diperoleh menurut seksyen 27 atau telah disita
menurut seksyen 32, 33 atau 35, dari tempat yang pegawai diberi
kuasa semunasabahnya percaya digunakan atau boleh digunakan
bagi maksud pengilangan, pembungkusan, penyimpanan, penyerahan,
pengedaran atau penjualan produk tembakau, bahan merokok atau
produk pengganti tembakau itu dan produk tembakau, bahan merokok
atau produk pengganti tembakau itu terkandung dalam beberapa
bekas, adalah mencukupi untuk menganalisis sampel kandungan
itu tidak kurang daripada sepuluh peratus daripada bekas itu dan
jika analisis itu membuktikan bahawa kesemua sampel itu adalah
daripada sifat dan perihalan yang sama, maka hendaklah dianggap,
sehingga dibuktikan sebaliknya, bahawa kandungan semua bekas
itu adalah daripada sifat dan perihalan yang sama sebagaimana
sampel yang dianalisis dan jika analisis itu menunjukkan bahawa


-----

_Kawalan Produk Merokok Demi Kesihatan Awam_ 29

sampel itu terdiri daripada atau mengandungi produk tembakau,
bahan merokok atau produk pengganti tembakau, maka hendaklah
dianggap, sehingga dibuktikan sebaliknya, bahawa kandungan
semua bekas itu terdiri daripada atau mengandungi peratusan
yang sama dengan produk tembakau, bahan merokok atau produk
pengganti tembakau itu.

**Kuasa untuk membuka bungkusan dan memeriksa produk**
**tembakau, dsb.**

**30.** Bagi maksud Akta ini, seseorang pegawai diberi kuasa boleh
membuka, di tempat yang pegawai diberi kuasa semunasabahnya
percaya digunakan atau boleh digunakan bagi maksud pengilangan,
pembungkusan, penyimpanan, penyerahan, pengedaran atau
penjualan produk tembakau, bahan merokok atau produk pengganti
tembakau, atau produk tembakau, bahan merokok, atau produk
pengganti tembakau tiruan, apa-apa bagasi, bungkusan, atau
apa-apa bekas lain dan boleh memeriksa apa-apa produk tembakau,
bahan merokok atau produk pengganti tembakau atau produk
tembakau, bahan merokok atau produk pengganti tembakau tiruan
yang terkandung dalamnya, dan bagi maksud pemeriksaan itu
membawa barang yang sama itu ke pejabat pegawai diberi kuasa.

**Kuasa untuk memberhentikan, menggeledah dan menyita**
**pengangkut**

**31.** (1) Sekiranya seseorang pegawai diberi kuasa mempunyai
sebab yang munasabah untuk mengesyaki bahawa mana-mana
pengangkut sedang membawa apa-apa produk tembakau, bahan
merokok, produk pengganti tembakau, jentera, kelengkapan,
buku, rekod, dokumen atau apa-apa artikel lain yang berkenaan
dengannya suatu kesalahan di bawah Akta ini kecuali bagi kesalahan
di bawah seksyen 17, sedang atau telah dilakukan, pegawai itu
boleh memberhentikan dan menggeledah pengangkut itu dan
boleh, jika semasa pemeriksaan itu dia mempunyai sebab yang
munasabah untuk mempercayai bahawa pengangkut itu sedang atau
telah digunakan bagi pelakuan kesalahan itu, menyita pengangkut
itu dan mana-mana produk tembakau, bahan merokok, produk
pengganti tembakau, jentera, kelengkapan, buku, rekod, dokumen
atau apa-apa artikel lain yang dijumpai dalam pengangkut itu
yang semunasabahnya dipercayai dapat memberikan keterangan
mengenai pelakuan kesalahan itu.


-----

30 _Rang Undang-Undang_

(2) Orang yang mempunyai kawalan atau bertanggungjawab
ke atas pengangkut itu hendaklah, jika dikehendaki berbuat
demikian oleh pegawai diberi kuasa—

_(a)_ memberhentikan pengangkut itu dan membenarkan pegawai

diberi kuasa untuk menggeledah pengangkut itu; dan

_(b)_ membuka semua bahagian pengangkut itu bagi penggeledahan

dan mengambil semua langkah yang perlu untuk
membolehkan atau memudahkan penggeledahan itu
dijalankan sebagaimana yang difikirkan perlu oleh
pegawai diberi kuasa itu.

(3) Mana-mana orang yang melanggar subseksyen (2) melakukan
suatu kesalahan dan boleh, apabila disabitkan, didenda tidak
melebihi sepuluh ribu ringgit atau dipenjarakan selama tempoh
tidak melebihi satu tahun atau kedua-duanya.

**Penggeledahan dan penyitaan dengan waran**

**32.** (1) Jika seseorang Majistret mendapati, berdasarkan maklumat
bertulis dengan bersumpah daripada pegawai diberi kuasa dan
selepas apa-apa siasatan sebagaimana yang difikirkannya perlu,
bahawa terdapat sebab yang munasabah untuk mempercayai
bahawa—

_(a)_ mana-mana premis telah digunakan untuk atau akan

digunakan bagi; atau

_(b)_ terdapat dalam mana-mana premis keterangan yang perlu

bagi pengendalian suatu penyiasatan mengenai,

pelakuan suatu kesalahan di bawah Akta ini atau mana-mana
peraturan-peraturan yang dibuat di bawah Akta ini, Majistret itu
boleh mengeluarkan suatu waran yang memberi kuasa kepada
mana-mana pegawai diberi kuasa yang dinamakan dalam waran itu,
untuk memasuki premis itu pada bila-bila masa yang munasabah
pada waktu siang atau malam, dan dengan atau tanpa bantuan,
dan jika perlu dengan kekerasan.


-----

_Kawalan Produk Merokok Demi Kesihatan Awam_ 31

(2) Tanpa menjejaskan keluasan subseksyen (1), waran yang
dikeluarkan oleh Majistret boleh memberikan kuasa kepada pegawai
diberi kuasa itu untuk—

_(a)_ menyita atau mengambil sampel apa-apa produk tembakau,

bahan merokok, produk pengganti tembakau atau benda
lain; atau

_(b)_ menyita apa-apa dokumen, rekod, manual, buku, bahan

atau artikel lain atau membuat salinan atau cabutan
daripada dokumen, rekod, manual, buku, bahan atau
artikel lain itu.

(3) Seseorang pegawai diberi kuasa yang menjalankan
penggeledahan di bawah subseksyen (1) boleh, bagi maksud
menyiasat kesalahan itu, memeriksa mana-mana orang yang berada
di dalam atau di premis itu.

(4) Tiada seorang pun boleh diperiksa kecuali oleh seorang
lain yang sama jantina, dan pemeriksaan itu hendaklah dijalankan
dengan mengambil kira dengan tegas tentang kesopanan.

(5) Seseorang pegawai diberi kuasa boleh, dalam menjalankan
kuasanya di bawah seksyen ini, jika perlu untuk berbuat demikian—

_(a)_ memecah buka mana-mana pintu luar atau dalam premis

itu atau mana-mana pagar, kepungan, pintu pagar atau
halangan lain kepada premis itu, untuk masuk ke dalam
premis itu;

_(b)_ memindahkan dengan kekerasan apa-apa halangan kepada

kemasukan, penggeledahan, penyitaan dan pemindahan
sebagaimana dia diberi kuasa untuk melaksanakannya
di bawah seksyen ini; dan

_(c)_ menahan mana-mana orang yang dijumpai di dalam premis

sehingga penggeledahan itu selesai.

(6) Jika, oleh sebab sifat, saiz atau amaunnya, adalah tidak
praktikal untuk memindahkan apa-apa bekas, bungkusan, pengangkut,
buku, dokumen atau lain-lain benda yang disita di bawah
seksyen ini, pegawai diberi kuasa hendaklah mengelak pengangkut,
kontena atau premis yang bekas, bungkusan, buku, dokumen atau
lain-lain benda itu dijumpai.


-----

32 _Rang Undang-Undang_

(7) Mana-mana orang yang, tanpa kuasa yang sah, memecahkan,
mengganggu atau merosakkan lak yang disebut dalam subseksyen (6)
atau memindahkan apa-apa bekas, bungkusan, pengangkut, buku,
dokumen atau lain-lain benda yang disita dengan dilak atau
cuba berbuat demikian, melakukan suatu kesalahan dan boleh,
apabila disabitkan, didenda tidak melebihi sepuluh ribu ringgit
atau dipenjarakan selama tempoh tidak melebihi satu tahun atau
kedua-duanya.

**Penggeledahan dan penyitaan tanpa waran**

**33.** Sekiranya seseorang pegawai diberi kuasa mempunyai sebab
yang munasabah untuk mempercayai bahawa mana-mana premis
digunakan atau mungkin digunakan bagi maksud pengilangan,
pembungkusan, penyimpanan, penyerahan, pengedaran atau
penjualan produk tembakau, bahan merokok atau produk
pengganti tembakau atau apa-apa produk tembakau, bahan
merokok atau produk pengganti tembakau tiruan dan oleh sebab
kelengahan dalam memperoleh suatu waran geledah di bawah
seksyen 32—

_(a)_ penyiasatan itu akan terjejas;

_(b)_ tujuan kemasukan itu akan terkecewa;

_(c)_ produk tembakau, bahan merokok atau produk pengganti

tembakau atau apa-apa produk tembakau, bahan merokok
atau produk pengganti tembakau tiruan, artikel atau
benda lain yang dicari boleh dipindahkan atau diganggu;
atau

_(d)_ keterangan yang dicari itu boleh diganggu atau dimusnahkan,

pegawai itu boleh memasuki premis itu dan menjalankan berkenaan
dengan premis itu, semua kuasa yang disebut dalam seksyen 32
dengan cara yang sepenuhnya dan secukupnya seolah-olah pegawai
itu telah diberi kuasa untuk berbuat demikian oleh suatu waran
yang dikeluarkan di bawah seksyen itu.


-----

_Kawalan Produk Merokok Demi Kesihatan Awam_ 33

**Akses kepada maklumat berekod, data berkomputer, dsb.**

**34.** (1) Mana-mana pegawai diberi kuasa yang menjalankan
kuasanya di bawah Akta ini, kecuali bagi siasatan suatu kesalahan
di bawah seksyen 17, hendaklah diberi akses kepada apa-apa
maklumat berekod atau data berkomputer yang berhubungan
dengan pengilangan, pembungkusan, penyimpanan, penyerahan,
pengedaran atau penjualan apa-apa produk tembakau, bahan
merokok atau produk pengganti tembakau, atau apa-apa produk
tembakau, bahan merokok atau produk pengganti tembakau tiruan,
sama ada yang disimpan dalam komputer atau selainnya.

(2) Dalam menjalankan kuasanya, pegawai diberi kuasa—

_(a)_ boleh memeriksa dan meneliti pengendalian apa-apa

komputer dan apa-apa radas atau bahan yang berkaitan
yang pegawai diberi kuasa itu mempunyai sebab yang
munasabah untuk mengesyaki sedang atau telah digunakan
berkaitan dengan maklumat atau data itu;

_(b)_ boleh menghendaki—

(i) orang, yang pegawai diberi kuasa itu mempunyai

sebab yang munasabah untuk mengesyaki bahawa
orang itu sedang menggunakan atau telah
menggunakan komputer itu berkaitan dengan
maklumat atau data itu;

(ii) orang, yang pegawai diberi kuasa itu mempunyai

sebab yang munasabah untuk mengesyaki
bahawa komputer itu sedang digunakan atau
telah digunakan, bagi pihak orang itu, berkaitan
dengan maklumat atau data itu; atau

(iii) orang yang bertanggungjawab bagi, atau selainnya

terlibat dengan, pengendalian komputer, radas
atau bahan itu,

untuk memberikan apa-apa bantuan yang munasabah

kepadanya sebagaimana yang dikehendakinya bagi maksud
seksyen ini.


-----

34 _Rang Undang-Undang_

(3) Pegawai diberi kuasa boleh membuat salinan atau mengambil
cabutan daripada maklumat berekod atau data berkomputer, jika
difikirkannya perlu.

(4) Bagi maksud seksyen ini, “akses” termasuklah diberi
kata laluan, kod penyulitan, kod penyahsulitan, perisian atau
perkakasan yang perlu dan apa-apa cara lain yang dikehendaki
untuk membolehkan pemahaman maklumat berekod atau data
berkomputer itu.

**Penyitaan benda, dsb.**

**35.** (1) Apa-apa produk tembakau, bahan merokok atau produk
pengganti tembakau atau produk tembakau, bahan merokok
atau produk pengganti tembakau tiruan, pengangkut, jentera,
kelengkapan, buku, rekod, dokumen, artikel atau benda lain
yang pegawai diberi kuasa semunasabahnya mengesyaki telah
digunakan atau akan digunakan dalam pelakuan apa-apa kesalahan
di bawah Akta ini bolehlah disita dan ditahan oleh pegawai diberi
kuasa itu.

(2) Apabila tiada orang dituduh bagi apa-apa kesalahan, benda
yang disita itu hendaklah, melainkan jika dituntut oleh pemunya
atau orang yang daripadanya benda itu disita dalam tempoh tiga
puluh hari daripada penyitaan itu, dilupuskan mengikut budi
bicara Ketua Pengarah atau pegawai diberi kuasa tetapi jika dalam
tempoh itu suatu tuntutan dibuat oleh pemunya atau mana-mana
orang yang daripadanya benda itu disita, benda yang disita itu
hendaklah dipulangkan kepadanya.

(3) Sekiranya apa-apa benda yang disita pada menjalankan
kuasa yang diberikan di bawah Akta ini daripada jenis yang
mudah musnah atau mengikut tabiinya lekas rosak, Ketua Pengarah
boleh mengarahkan supaya benda itu dijual atau dimusnahkan
pada bila-bila masa, dan hasil jualan itu dipegang oleh pegawai
diberi kuasa sementara menanti keputusan apa-apa pendakwaan
di bawah Akta ini atau tuntutan di bawah seksyen ini.


-----

_Kawalan Produk Merokok Demi Kesihatan Awam_ 35

**Senarai benda yang disita**

**36.** (1) Jika apa-apa penyitaan dibuat di bawah Bahagian ini,
pegawai diberi kuasa yang membuat penyitaan itu hendaklah
menyediakan suatu senarai produk tembakau, bahan merokok,
produk pengganti tembakau, pengangkut, jentera, kelengkapan,
buku, rekod, dokumen, artikel atau benda lain yang disita dan
mengenai premis yang di dalamnya ia dijumpai dan hendaklah
menandatangani senarai itu.

(2) Senarai yang disediakan mengikut subseksyen (1) hendaklah
diserahkan dengan serta-merta kepada—

_(a)_ penghuni premis yang apa-apa produk tembakau, bahan

merokok, produk pengganti tembakau, pengangkut,
jentera, kelengkapan, buku, rekod, dokumen, artikel atau
benda lain yang disita itu dijumpai; dan

_(b)_ orang yang mempunyai kawalan atau bertanggungjawab

ke atas pengangkut itu, jika penyitaan itu dibuat
di bawah seksyen 33.

(3) Jika penyitaan itu dibuat di dalam atau dari mana-mana
premis yang tidak berpenghuni, pegawai diberi kuasa hendaklah
bilamana mungkin menampal suatu senarai benda yang disita
di tempat yang mudah dilihat di premis itu.

**Pemulangan sementara pengangkut, dsb.**

**37.** Jika apa-apa pengangkut, jentera atau kelengkapan disita
di bawah Akta ini, mahkamah boleh pada bila-bila masa
memerintahkan pemulangan sementara pengangkut, jentera
atau kelengkapan itu kepada pemunya pengangkut, jentera atau
kelengkapan atau orang yang daripada milikan, jagaan atau
kawalannya ia disita, tertakluk kepada terma dan syarat sebagaimana
yang mahkamah boleh kenakan, dan tertakluk dalam mana-mana
hal, kepada jaminan yang mencukupi diberikan sehingga memuaskan
hati mahkamah bahawa pengangkut, jentera atau kelengkapan itu
akan diserahkan balik kepada mahkamah apabila diminta dan
bahawa terma dan syarat itu, jika ada, akan dipatuhi.


-----

36 _Rang Undang-Undang_

**Kos memegang produk tembakau yang disita, dsb.**

**38.** (1) Jika mana-mana produk tembakau, bahan merokok,
produk pengganti tembakau, atau apa-apa produk tembakau,
bahan merokok atau produk pengganti tembakau tiruan, pengangkut,
jentera, kelengkapan atau artikel disita atau diserahkan di bawah
Akta ini dipegang dalam jagaan pegawai diberi kuasa sementara
menunggu penyelesaian apa-apa prosiding berkenaan dengan suatu
kesalahan di bawah Akta ini, kos untuk memegangnya dalam
jagaan hendaklah boleh didapatkan semula sebagai suatu hutang
sivil yang kena dibayar kepada Kerajaan.

(2) Kerajaan tidaklah bertanggungan kepada mana-mana orang
bagi apa-apa kemerosotan kualiti mana-mana produk tembakau,
bahan merokok, produk pengganti tembakau, atau apa-apa produk
tembakau, bahan merokok atau produk pengganti tembakau tiruan,
pengangkut, jentera, kelengkapan atau artikel, yang disita atau
diserahkan di bawah Akta ini.

**Kuasa untuk menghendaki kehadiran orang yang mempunyai**
**pengetahuan tentang kes**

**39.** (1) Seseorang pegawai diberi kuasa yang membuat penyiasatan
di bawah Akta ini boleh, melalui perintah secara bertulis,
menghendaki kehadiran di hadapannya mana-mana orang yang
pada hematnya mempunyai pengetahuan tentang fakta dan hal
keadaan kes itu, dan orang itu hendaklah hadir sebagaimana yang
dikehendaki.

(2) Jika orang itu enggan atau tidak hadir sebagaimana yang
dikehendaki oleh suatu perintah yang dibuat di bawah subseksyen (1),
pegawai diberi kuasa boleh melaporkan keengganan atau
ketidakhadiran itu kepada seorang Majistret yang hendaklah
mengeluarkan suatu waran untuk memastikan kehadiran orang
itu sebagaimana yang dikehendaki oleh perintah itu.

**Pemeriksaan orang yang mempunyai pengetahuan tentang kes**

**40.** (1) Seorang pegawai diberi kuasa yang membuat penyiasatan
di bawah Akta ini boleh memeriksa secara lisan mana-mana orang
yang dikatakan mempunyai pengetahuan tentang fakta dan hal
keadaan kes.


-----

_Kawalan Produk Merokok Demi Kesihatan Awam_ 37

(2) Orang itu terikat untuk menjawab semua soalan yang
berhubungan dengan kes itu yang dikemukakan kepadanya oleh
pegawai diberi kuasa, tetapi orang itu boleh enggan untuk menjawab
apa-apa soalan yang jawapannya mungkin mendedahkannya pada
suatu pertuduhan jenayah, penalti atau pelucuthakan.

(3) Seseorang yang membuat pernyataan di bawah seksyen ini
terikat di sisi undang-undang untuk menyatakan yang benar, sama
ada atau tidak pernyataan itu dibuat secara keseluruhannya atau
sebahagiannya untuk menjawab soalan.

(4) Pegawai diberi kuasa yang memeriksa seseorang di bawah
subseksyen (1) hendaklah terlebih dahulu memaklumkan kepada
orang itu mengenai peruntukan subseksyen (2) dan (3).

(5) Suatu pernyataan yang dibuat oleh mana-mana orang
di bawah seksyen ini hendaklah, bilamana mungkin, diubah
ke dalam bentuk bertulis dan ditandatangani oleh orang yang
membuat pernyataan itu atau dilekatkan cap ibu jarinya, mengikut
mana-mana yang berkenaan, selepas—

_(a)_ pernyataan itu dibacakan kepadanya dalam bahasa yang

dalamnya pernyataan itu dibuat olehnya; dan

_(b)_ orang itu diberi peluang untuk membuat apa-apa pembetulan

yang ingin dibuat.

Bahagian X

PERBICARAAN DAN PROSIDING

**Pendakwaan**

**41.** Tiada pendakwaan bagi atau berhubung dengan apa-apa
kesalahan di bawah Akta ini atau mana-mana peraturan-peraturan
yang dibuat di bawah Akta ini boleh dimulakan kecuali oleh atau
dengan keizinan bertulis Pendakwa Raya.


-----

38 _Rang Undang-Undang_

**Notis terlebih dahulu tentang keterangan pakar dalam mahkamah**

**42.** Dalam apa-apa prosiding bagi sesuatu kesalahan di bawah
Akta ini, tiada keterangan pakar boleh diterima sebagai keterangan
melainkan jika, dalam tempoh yang berakhir sepuluh hari genap
sebelum perbicaraan, orang yang dituduh dengan kesalahan itu
telah menyampaikan kepada pendakwaan suatu notis bertulis
bahawa dia bermaksud untuk mengemukakan keterangan pakar,
dan hendaklah menzahirkan dalam notis itu nama pakar dan sifat
keterangan pakar itu, dan hendaklah juga memberikan sesalinan
apa-apa dokumen yang hendak dikemukakan oleh pakar itu dalam
perbicaraan itu.

**Bidang kuasa untuk membicarakan kesalahan**

**43.** Walau apa pun apa-apa undang-undang bertulis yang berlawanan,
mahkamah Majistret Kelas Pertama hendaklah mempunyai bidang
kuasa untuk membicarakan apa-apa kesalahan di bawah Akta
ini dan mengenakan hukuman bagi apa-apa kesalahan di bawah
Akta ini.

**Perlindungan kepada pemberi maklumat**

**44.** (1) Kecuali sebagaimana yang diperuntukkan dalam
subseksyen (2) dan (3), tiada saksi dalam mana-mana prosiding
sivil atau jenayah berkewajipan atau dibenarkan untuk menzahirkan
nama, alamat atau apa-apa maklumat mengenai pemberi maklumat,
atau bahan maklumat yang diterima daripadanya atau menyatakan
apa-apa perkara yang mungkin membawa kepada pemberi maklumat
itu diketahui.

(2) Jika mana-mana buku, rekod, akaun, dokumen atau data
berkomputer dikemukakan sebagai keterangan atau yang boleh
diperiksa dalam mana-mana prosiding sivil atau jenayah mengandungi
apa-apa catatan yang dalamnya mana-mana pemberi maklumat
dinamakan atau diperihalkan atau yang mungkin membawa
kepada dirinya diketahui, mahkamah hendaklah menyebabkan
supaya semua petikan itu disembunyikan daripada pandangan
atau dipadamkan setakat yang perlu untuk melindungi pemberi
maklumat itu daripada diketahui.


-----

_Kawalan Produk Merokok Demi Kesihatan Awam_ 39

(3) Jika dalam perbicaraan bagi apa-apa kesalahan di bawah
Akta ini, mahkamah, selepas pemeriksaan penuh tentang kes itu
mempercayai bahawa pemberi maklumat itu dengan sengaja membuat
dalam aduannya suatu pernyataan material yang diketahuinya sebagai
palsu atau tidak dipercayainya sebagai benar, atau jika dalam
apa-apa prosiding lain mahkamah berpendapat bahawa keadilan
tidak boleh dilaksanakan sepenuhnya antara pihak-pihak dalam
prosiding itu tanpa pemberi maklumat itu diketahui, adalah sah
bagi mahkamah untuk menghendaki pengemukaan aduan asal, jika
secara bertulis, dan membenarkan pemeriksaan dan menghendaki
penzahiran penuh, berkenaan dengan pemberi maklumat itu.

**Keterangan ejen provokasi boleh diterima**

**45.** (1) Walau apa pun mana-mana rukun undang-undang atau
peruntukan Akta ini atau mana-mana undang-undang bertulis lain
yang berlawanan, tiada ejen provokasi boleh dianggap tidak boleh
dipercayai hanya oleh sebab dia telah cuba bersubahat atau telah
bersubahat dalam melakukan suatu kesalahan oleh mana-mana
orang di bawah Akta ini jika cubaan bersubahat atau persubahatan
itu semata-mata bagi maksud mendapatkan keterangan terhadap
orang itu.

(2) Walau apa pun mana-mana rukun undang-undang atau
peruntukan Akta ini atau mana-mana undang bertulis lain yang
berlawanan, dan ejen provokasi itu ialah seorang pegawai diberi
kuasa, apa-apa pernyataan, sama ada lisan atau bertulis, yang dibuat
kepada ejen provokasi oleh mana-mana orang yang kemudiannya
dipertuduh atas suatu kesalahan di bawah Akta ini boleh diterima
sebagai keterangan semasa perbicaraannya.

**Tiada penzahiran maklumat**

**46.** Tiada apa pun dalam Akta ini atau dalam mana-mana
peraturan-peraturan yang dibuat di bawah Akta ini boleh menghendaki
mana-mana pegawai diberi kuasa untuk menzahirkan fakta atau
mengemukakan dokumen yang didapatinya—

_(a)_ bertentangan dengan kepentingan awam untuk dizahirkan

atau dikemukakan; atau

_(b)_ akan menjejaskan perlindungan seorang saksi.


-----

40 _Rang Undang-Undang_

**Kuasa untuk memerintahkan kehadiran ke mahkamah**

**47.** (1) Jika Ketua Pengarah atau mana-mana pegawai diberi kuasa
mempunyai alasan yang munasabah untuk mempercayai bahawa
mana-mana orang telah melakukan suatu kesalahan di bawah
Akta ini, dia boleh, sebagai ganti membuat permohonan kepada
mahkamah untuk mendapatkan suatu saman, dengan serta-merta
menyampaikan kepada orang itu suatu notis yang memerintahkan
orang itu supaya hadir di hadapan mahkamah Majistret yang
paling hampir yang mempunyai bidang kuasa untuk membicarakan
kesalahan itu, pada masa dan tarikh yang dinyatakan dalam
notis itu.

(2) Jika mana-mana orang yang disampaikan suatu notis
sebagaimana yang diperuntukkan oleh subseksyen (1) tidak
hadir secara sendiri atau melalui peguam, mahkamah boleh, jika
berpuas hati bahawa notis telah disampaikan, mengeluarkan
suatu waran bagi menangkap orang itu melainkan jika didapati
adalah tidak semunasabahnya mungkin bagi orang itu untuk hadir
sedemikian.

(3) Notis di bawah subseksyen (1) hendaklah sebagaimana
yang ditetapkan.

Bahagian XI

AM

**Pengkompaunan kesalahan**

**48.** (1) Menteri boleh, dengan kelulusan Pendakwa Raya, membuat
peraturan-peraturan yang menetapkan—

_(a)_ apa-apa kesalahan di bawah Akta ini atau mana-mana

peraturan-peraturan yang dibuat di bawah Akta ini sebagai
suatu kesalahan yang boleh dikompaun; dan

_(b)_ kaedah dan tatacara untuk mengkompaun kesalahan itu.


-----

_Kawalan Produk Merokok Demi Kesihatan Awam_ 41

(2) Ketua Pengarah atau mana-mana pegawai diberi kuasa
oleh Ketua Pengarah boleh, dengan keizinan bertulis Pendakwa Raya,
pada bila-bila masa sebelum suatu pertuduhan dimulakan,
mengkompaun mana-mana kesalahan yang ditetapkan sebagai
suatu kesalahan yang boleh dikompaun dengan membuat suatu
tawaran bertulis kepada orang yang disyaki dengan munasabah
telah melakukan kesalahan itu untuk mengkompaun kesalahan
apabila dibayar kepada Ketua Pengarah suatu jumlah wang tidak
melebihi lima puluh peratus daripada amaun maksimum denda yang
orang itu boleh dikenakan jika dia disabitkan dengan kesalahan
itu, dalam apa-apa masa sebagaimana yang dinyatakan dalam
tawaran bertulis itu.

(3) Suatu tawaran di bawah subseksyen (2) boleh dibuat pada
bila-bila masa selepas kesalahan itu dilakukan tetapi sebelum
apa-apa pendakwaan baginya dimulakan.

(4) Jika amaun yang dinyatakan dalam tawaran itu tidak dibayar
dalam masa yang dinyatakan dalam tawaran itu, atau apa-apa
lanjutan masa sebagaimana yang diberikan oleh Ketua Pengarah,
pendakwaan bagi kesalahan itu boleh dimulakan pada bila-bila
masa selepas itu terhadap orang yang kepadanya tawaran itu
dibuat.

(5) Jika suatu kesalahan telah dikompaun di bawah seksyen
ini—

_(a)_ tiada pendakwaan boleh dimulakan berkenaan dengan

kesalahan itu terhadap orang yang kepadanya tawaran
untuk mengkompaun itu dibuat; dan

_(b)_ apa-apa dokumen atau benda yang disita yang berkaitan

dengan kesalahan boleh dilepaskan oleh Ketua Pengarah,
tertakluk kepada terma sebagaimana yang difikirkan patut
oleh Ketua Pengarah.

(6) Semua jumlah wang yang diterima oleh Ketua Pengarah
atau pegawai diberi kuasa di bawah seksyen ini hendaklah dibayar
ke dalam dan menjadi sebahagian daripada Kumpulan Wang
Disatukan Persekutuan.


-----

42 _Rang Undang-Undang_

**Kesalahan oleh pertubuhan perbadanan**

**49.** (1) Jika mana-mana pertubuhan perbadanan melakukan suatu
kesalahan di bawah Akta ini, orang yang semasa melakukan kesalahan
itu ialah seorang pengarah, pegawai pematuhan, pekongsi, pengurus,
setiausaha atau pegawai lain yang seumpamanya bagi pertubuhan
perbadanan itu atau yang bertindak atas apa-apa sifat itu atau
dengan apa-apa cara atau sehingga apa-apa takat bertanggungjawab
bagi pengurusan apa-apa hal ehwal pertubuhan perbadanan atau
kumpulan orang atau membantu dalam pengurusannya—

_(a)_ boleh dipertuduh secara berasingan atau bersesama dalam

prosiding yang sama bersekali dengan pertubuhan
perbadanan itu; dan

_(b)_ jika pertubuhan perbadanan itu didapati bersalah atas

kesalahan itu, hendaklah disifatkan bersalah atas kesalahan
dan boleh dikenakan hukuman atau penalti yang sama
sebagaimana seorang individu melainkan jika, dengan
mengambil kira jenis fungsinya atas kapasiti itu dan
semua hal keadaan, dia membuktikan—

(i) bahawa kesalahan itu telah dilakukan tanpa

pengetahuannya; atau

(ii) bahawa kesalahan itu telah dilakukan tanpa

persetujuannya atau pembiarannya dan bahawa
dia telah mengambil semua langkah yang
munasabah dan menjalankan usaha yang wajar
untuk menghalang pelakuan kesalahan itu.

(2) Jika mana-mana orang boleh dikenakan di bawah Akta
ini apa-apa hukuman, penalti atau pelucuthakan bagi apa-apa
perbuatan, peninggalan, pengabaian atau keingkaran, dia boleh
dikenakan hukuman, penalti atau pelucuthakan yang sama bagi
tiap-tiap perbuatan, peninggalan, pengabaian atau keingkaran
pekerja atau ejen orang itu, atau pekerja kepada ejen itu, jika
perbuatan, peninggalan, pengabaian atau keingkaran itu telah
dilakukan—

_(a)_ oleh pekerja orang itu dalam masa penggajiannya;

_(b)_ oleh ejen orang itu semasa bertindak bagi pihak orang

itu; atau


-----

_Kawalan Produk Merokok Demi Kesihatan Awam_ 43

_(c)_ oleh pekerja ejen orang itu dalam masa penggajian pekerja

itu oleh ejen itu atau selainnya bagi pihak ejen yang
bertindak bagi pihak orang itu.

**Perlindungan terhadap guaman dan prosiding undang-undang**

**50.** Tiada tindakan, guaman, pendakwaan atau prosiding lain
boleh dibawa, dimulakan atau dikekalkan dalam mana-mana
mahkamah terhadap mana-mana pegawai diberi kuasa atas sebab
atau yang berkenaan dengan apa-apa perbuatan yang dilakukan
atau yang ditinggalkan daripada dilakukan olehnya bagi maksud
menguatkuasakan Akta ini melainkan jika dibuktikan bahawa
perbuatan itu dilakukan dan ditinggalkan daripada dilakukan
dengan niat jahat dan tanpa kepercayaan yang munasabah bahawa
perbuatan itu adalah perlu bagi maksud melaksanakan apa yang
dimaksudkan olehnya.

**Tanggung rugi**

**51.** (1) Kerajaan tidak boleh bertanggungan untuk menggantikan
apa-apa kerugian yang pemunya atau penghuni atau orang yang
bertanggungjawab bagi mana-mana premis akibat daripada
kemasukan, penggeledahan atau penyitaan di bawah Akta ini,
melainkan jika kerosakan itu telah disebabkan oleh pengabaian
atau kesalahan yang disengajakan oleh seorang pegawai awam.

(2) Jika berlaku apa-apa pertikaian tentang amaun pampasan
berkenaan dengan apa-apa kerosakan yang disebabkan sedemikian,
maka amaun pampasan itu hendaklah diputuskan dan ditentukan
secara terus oleh suatu mahkamah Majistret.

**Perwakilan kuasa**

**52.** (1) Ketua Pengarah boleh, secara bertulis, mewakilkan apa-apa
kuasa, tanggungjawab atau fungsi Ketua Pengarah, selain kuasa
di bawah seksyen 48, kepada mana-mana pegawai di bawah
kawalan, arahan dan penyeliaan Ketua Pengarah tertakluk kepada
apa-apa syarat, batasan atau sekatan yang difikirkan patut oleh
Ketua Pengarah.


-----

44 _Rang Undang-Undang_

(2) Apa-apa perwakilan di bawah seksyen ini tidak menghalang
Ketua Pengarah sendiri daripada melaksanakan atau menjalankan,
mana-mana kuasa, tanggungjawab atau fungsi yang diwakilkan
itu pada bila-bila masa.

**Kuasa untuk membuat peraturan-peraturan**

**53.** (1) Menteri boleh membuat peraturan-peraturan yang perlu
atau suai manfaat bagi maksud pelaksanaan peruntukan Akta ini.

(2) Tanpa menjejaskan keluasan makna subseksyen (1), Menteri
boleh menetapkan—

_(a)_ semua perkara yang berhubungan dengan cara permohonan,

pembatalan, penggantungan atau penarikan balik
pendaftaran suatu produk tembakau, bahan merokok atau
produk pengganti tembakau;

_(b)_ semua perkara yang berhubungan dengan butiran yang

perlu diberikan oleh pemohon, cara kelulusan, terma,
syarat dan sekatan pendaftaran yang akan dikenakan
kepada pemohon;

_(c)_ semua fi yang dikehendaki oleh Akta ini untuk ditetapkan;

_(d)_ semua perkara yang berhubungan dengan larangan mengenai

pengiklanan produk tembakau, bahan merokok atau
produk pengganti tembakau;

_(e)_ semua perkara yang berhubungan dengan larangan mengenai

promosi atau tajaan produk tembakau, bahan merokok
atau produk pengganti tembakau;

_(f)_ semua perkara yang berhubungan dengan sekatan dan

larangan mengenai penjualan produk tembakau, bahan
merokok atau produk pengganti tembakau;

_(g)_ semua perkara yang berhubungan dengan harga runcit

atau harga jualan minimum produk tembakau, bahan
merokok atau produk pengganti tembakau;


-----

_Kawalan Produk Merokok Demi Kesihatan Awam_ 45

_(h)_ semua perkara yang berhubungan dengan pembungkusan

dan pelabelan produk tembakau, bahan merokok atau
produk pengganti tembakau;

_(i)_ semua perkara yang berhubungan dengan kawasan atau

tempat larangan merokok;

_(j)_ semua perkara yang berhubungan dengan tatacara mengambil

dan mengendalikan sampel dan analisis; dan

_(k)_ apa-apa perkara lain yang dikehendaki untuk ditetapkan

oleh Akta ini.

(3) Mana-mana peraturan-peraturan yang dibuat di bawah
subseksyen (1) boleh menetapkan apa-apa perbuatan atau peninggalan
yang melanggar peraturan-peraturan itu menjadi suatu kesalahan
dan boleh menetapkan hukuman denda yang tidak melebihi
dua ratus ribu ringgit atau pemenjaraan selama tempoh tidak
melebihi sepuluh tahun atau kedua-duanya bagi kesalahan itu.

Bahagian XII

PERALIHAN

**Peralihan**

**54.** (1) Mana-mana orang yang mengimport, mengilang atau
mengedarkan produk tembakau, bahan merokok atau produk
pengganti tembakau sebelum permulaan kuat kuasa subseksyen 3(1)
dan 14(1) Akta ini hendaklah, dalam tempoh enam bulan dari tarikh
permulaan kuat kuasa Akta ini, memohon kepada Ketua Pengarah
untuk didaftarkan di bawah subseksyen 3(1) Akta ini.

(2) Jika Ketua Pengarah menolak permohonan bagi pendaftaran
yang dibuat di bawah subseksyen 3(1), pengimport, pengilang atau
pengedar produk tembakau, bahan merokok atau produk pengganti
tembakau hendaklah, dengan perbelanjaannya sendiri, memanggil
semula dan memberhentikan penjualan produk tembakau, bahan
merokok atau produk pengganti tembakau itu.


-----

46 _Rang Undang-Undang_

HURAIAN

Rang Undang-Undang Kawalan Produk Merokok Demi Kesihatan Awam 2023
(“Akta yang dicadangkan”) bertujuan untuk mengadakan peruntukan bagi
perkara yang berhubungan dengan pendaftaran, pengiklanan, kawalan
ke atas penjualan dan pembelian produk tembakau, bahan merokok dan produk
pengganti tembakau.

Bahagian I

2. Bahagian I Akta yang dicadangkan memperkatakan mengenai perkara
permulaan.

3. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

4. _Fasal 2 mengandungi takrif bagi perkataan dan ungkapan tertentu yang_
digunakan dalam Akta yang dicadangkan.

Bahagian II

5. Bahagian II Akta yang dicadangkan memperkatakan tentang peruntukan yang
berhubungan dengan pendaftaran, pembatalan dan penggantungan pendaftaran
apa-apa produk tembakau, bahan merokok atau produk pengganti tembakau
di bawah Akta yang dicadangkan.

6. _Fasal 3 bertujuan untuk menghendaki semua produk tembakau, bahan_
merokok atau produk pengganti tembakau untuk didaftarkan di bawah Akta
yang dicadangkan. Mana-mana orang yang gagal mematuhi fasal ini melakukan
suatu kesalahan.

7. _Fasal 4 bertujuan untuk memperuntukkan bahawa suatu permohonan bagi_
pendaftaran apa-apa produk tembakau, bahan merokok atau produk pengganti
tembakau hendaklah dibuat kepada Ketua Pengarah dengan cara bersama-sama
dengan fi sebagaimana yang ditetapkan.

8. _Fasal 5 bertujuan untuk mengadakan peruntukan bagi pembatalan dan_
penggantungan pendaftaran produk tembakau, bahan merokok atau produk
pengganti tembakau.

9. _Fasal 6 bertujuan untuk memperuntukkan bahawa Ketua Pengarah hendaklah_
menyimpan dan menyenggara daftar produk tembakau, bahan merokok dan
produk pengganti tembakau yang didaftarkan di bawah _fasal 4._

Bahagian III

10. Bahagian III Akta yang dicadangkan memperkatakan tentang larangan

apa-apa pengiklanan, promosi dan tajaan produk tembakau, bahan merokok
atau produk pengganti tembakau dan tiruannya.


-----

_Kawalan Produk Merokok Demi Kesihatan Awam_ 47

11. _Fasal 7 bertujuan untuk melarang apa-apa penerbitan apa-apa iklan produk_

tembakau, bahan merokok atau produk pengganti tembakau. Mana-mana orang
yang gagal mematuhi _fasal ini melakukan suatu kesalahan._

12. _Fasal 8 bertujuan untuk melarang apa-apa penerbitan apa-apa iklan_

produk tembakau, bahan merokok atau produk pengganti tembakau tiruan.
Mana-mana orang yang gagal mematuhi _fasal_ ini melakukan suatu kesalahan.

13. _Fasal 9 bertujuan untuk melarang apa-apa promosi atau tajaan apa-apa_

produk tembakau, bahan merokok atau produk pengganti tembakau yang
dimaksudkan atau berkemungkinan untuk menggalakkan mana-mana orang
untuk merokok atau dipromosikan sebagai suatu produk berhenti merokok.
Mana-mana orang yang gagal mematuhi _fasal_ ini melakukan suatu kesalahan.

Bahagian IV

14. Bahagian IV Akta yang dicadangkan memperkatakan tentang kawalan

penjualan apa-apa produk tembakau, bahan merokok atau produk pengganti
tembakau dan tiruannya.

15. _Fasal 10 bertujuan untuk melarang mana-mana orang daripada menjual_

atau mempamerkan untuk jualan apa-apa produk tembakau, bahan merokok atau
produk pengganti tembakau, melainkan jika penjualan atau pameran untuk jualan
itu mematuhi kehendak sebagaimana yang ditetapkan dalam peraturan-peraturan.
Mana-mana orang yang gagal mematuhi _fasal ini melakukan suatu kesalahan._

16. _Fasal 11 bertujuan untuk melarang mana-mana orang daripada menjual_

apa-apa produk tembakau, bahan merokok atau produk pengganti tembakau
tiruan. Mana-mana orang yang gagal mematuhi _fasal ini melakukan suatu_
kesalahan.

17. _Fasal 12 bertujuan untuk melarang apa-apa produk tembakau, bahan_

merokok atau produk pengganti tembakau untuk diberikan sebagai pemberian
atau hadiah. Fasal ini juga bertujuan untuk melarang penjualan apa-apa produk
tembakau, bahan merokok atau produk pengganti tembakau dengan apa-apa
kupon, ganjaran, barang, tawaran atau perkhidmatan. Mana-mana orang yang
gagal mematuhi _fasal ini melakukan suatu kesalahan._

18. _Fasal 13 bertujuan untuk melarang penjualan apa-apa produk tembakau,_

bahan merokok atau produk pengganti tembakau kepada mana-mana orang
yang belum dewasa. _Fasal ini juga melarang orang belum dewasa daripada_
membeli apa-apa produk tembakau, bahan merokok atau produk pengganti
tembakau. Mana-mana orang yang gagal mematuhi _fasal ini melakukan suatu_
kesalahan.

Bahagian V

19. Bahagian V Akta yang dicadangkan memperkatakan tentang kawalan

harga, pembungkusan, pelabelan, pengilangan, pengimportan atau pengedaran
apa-apa produk tembakau, bahan merokok atau produk pengganti tembakau.


-----

48 _Rang Undang-Undang_

20. _Fasal 14 bertujuan untuk memperuntukkan bahawa harga runcit atau jualan_

minimum apa-apa produk tembakau, bahan merokok atau produk pengganti
tembakau hendaklah mengikut harga dan syarat sebagaimana yang ditetapkan.
Mana-mana orang yang gagal mematuhi _fasal ini melakukan suatu kesalahan._

21. _Fasal 15 bertujuan untuk memperuntukkan bahawa pembungkusan dan_

pelabelan apa-apa produk tembakau, bahan merokok atau produk pengganti
tembakau hendaklah mengikut kehendak sebagaimana yang ditetapkan. Mana-mana
orang yang gagal untuk mematuhi _fasal ini melakukan suatu kesalahan._

Bahagian VI

22. Bahagian VI Akta yang dicadangkan memperkatakan tentang peruntukan

yang berhubungan dengan larangan merokok.

23. _Fasal 16 bertujuan untuk memberi Menteri kuasa, melalui perintah yang_

disiarkan dalam Warta, untuk mengisytiharkan mana-mana bangunan atau bahagian
bangunan itu, tempat atau sebahagian daripada tempat itu, atau mana-mana
kawasan atau kenderaan, yang orang ramai mempunyai akses sebagai kawasan atau
tempat larangan merokok. Fasal ini juga memperuntukkan bahawa mana-mana
orang yang merokok di kawasan atau tempat larangan merokok melakukan
suatu kesalahan di bawah Akta ini.

24. _Fasal 17 bertujuan untuk melarang mana-mana orang yang belum dewasa_

daripada merokok, mengunyah atau menggunakan apa-apa produk tembakau
atau produk pengganti tembakau. Mana-mana orang belum dewasa yang gagal
mematuhi _fasal ini melakukan suatu kesalahan._

25. _Fasal 18 bertujuan untuk mengadakan peruntukan bagi tanggungjawab tuan_

punya atau penghuni mana-mana bangunan, tempat, kawasan atau kenderaan
yang berhubungan dengan perintah yang dibuat di bawah fasal 16. Mana-mana
orang yang gagal mematuhi _fasal ini melakukan suatu kesalahan._

Bahagian VII

26. Bahagian VII Akta yang dicadangkan memperkatakan tentang liabiliti

pengilang, pengimport atau pengedar.

27. _Fasal 19 bertujuan untuk memperuntukkan bahawa suatu bungkusan yang_

mengandungi apa-apa produk tembakau, bahan merokok atau produk pengganti
tembakau dan mengandungi nama, alamat atau tanda berdaftar seseorang
pengimport, pengilang atau pengedar hendaklah menjadi keterangan prima facie
bahawa produk tembakau, bahan merokok atau produk pengganti tembakau itu
diimport, dikilangkan atau dibungkuskan oleh orang yang namanya, alamatnya
atau tanda berdaftarnya kelihatan pada pembungkus itu.

28. _Fasal 20 bertujuan untuk mengadakan peruntukan bagi tanggungjawab_

tiap-tiap pengilang, pengimport atau pengedar untuk memberikan apa-apa
maklumat sebagaimana yang ditentukan oleh Ketua Pengarah atau mana-mana
pegawai diberi kuasa berhubung dengan apa-apa produk tembakau,
bahan merokok atau produk pengganti tembakau. Mana-mana orang yang gagal
mematuhi _fasal ini melakukan suatu kesalahan._


-----

_Kawalan Produk Merokok Demi Kesihatan Awam_ 49

Bahagian VIII

29. Bahagian VIII Akta yang dicadangkan memperkatakan tentang perkara

yang berhubungan dengan pentadbiran Akta yang dicadangkan.

30. _Fasal 21 bertujuan untuk memberi Menteri kuasa, atas nasihat_

Ketua Pengarah bahawa terdapat situasi akut atau kritikal yang berhubungan dengan
kegunaan atau penggunaan apa-apa produk tembakau, bahan merokok
atau produk pengganti tembakau, untuk menubuhkan jawatankuasa
untuk menasihatinya mengenai perkara itu. _Fasal ini juga bertujuan untuk_
memberi Menteri kuasa, atas syor jawatankuasa, untuk melarang atau menyekat,
tertakluk kepada apa-apa syarat yang difikirkannya patut, pengimportan,
pengilangan, pengedaran dan penjualan apa-apa produk tembakau,
bahan merokok atau produk pengganti tembakau melalui perintah yang
disiarkan dalam _Warta. Mana-mana orang yang gagal mematuhi_ _fasal ini_
melakukan suatu kesalahan.

31. _Fasal 22 bertujuan untuk memberi Menteri kuasa melantik mana-mana_

orang untuk menjadi juruanalisis bagi maksud Akta ini.

32. _Fasal 23 bertujuan untuk memberi Menteri kuasa, melalui perintah yang_

disiarkan dalam _Warta, untuk meluluskan mana-mana makmal untuk menjadi_
makmal yang diluluskan bagi maksud Akta ini dan makmal yang diluluskan
itu akan dikeluarkan dengan suatu perakuan kelulusan.

33. _Fasal 24 bertujuan untuk memberi Menteri kuasa untuk melantik mana-mana_

orang untuk menjadi pegawai diberi kuasa bagi maksud Akta ini.

Bahagian IX

34. Bahagian IX Akta yang dicadangkan memperkatakan tentang peruntukan

yang berhubungan dengan penguatkuasaan.

35. _Fasal 25 bertujuan untuk memperuntukkan bahawa seorang pegawai diberi_

kuasa hendaklah mempunyai semua atau mana-mana kuasa seorang pegawai
polis berhubung dengan siasatan yang diperuntukkan di bawah Kanun Tatacara
Jenayah [Akta 593].

36. _Fasal 26 bertujuan untuk memberikan kuasa kepada pegawai diberi kuasa_

untuk mempunyai akses kepada mana-mana premis sekiranya pegawai diberi
kuasa semunasabahnya percaya bahawa mana-mana premis digunakan atau
boleh digunakan bagi pengilangan, pembungkusan, penyimpanan, penyerahan,
pengedaran atau penjualan produk tembakau, bahan merokok atau produk
pengganti tembakau atau apa-apa produk tembakau, bahan merokok atau
produk pengganti tembakau tiruan pada bila-bila masa yang munasabah bagi
maksud siasatan. Fasal ini juga memperuntukkan kuasa siasatan tertentu untuk
dilaksanakan oleh pegawai diberi kuasa apabila memasuki premis.


-----

50 _Rang Undang-Undang_

37. _Fasal 27 bertujuan untuk memberikan kuasa kepada pegawai diberi kuasa,_

apabila pembayaran dibuat kepada mana-mana orang yang menjual produk
tembakau, bahan merokok atau produk pengganti tembakau, untuk mengambil
sampel bagi maksud analisis. Fasal ini juga bertujuan untuk memberikan kuasa
kepada pegawai diberi kuasa untuk mengambil sampel daripada mana-mana
pengilang, pengimport atau pengedar atau daripada ejen atau pekerjanya tanpa
apa-apa bayaran. Mana-mana orang yang gagal mematuhi fasal ini melakukan
suatu kesalahan.

38. _Fasal 28 bertujuan untuk mengadakan peruntukan bagi tatacara pengambilan_

sampel apa-apa produk tembakau, bahan merokok atau produk pengganti
tembakau yang dimaksudkan untuk analisis oleh juruanalisis.

39. _Fasal 29 bertujuan untuk mengadakan peruntukan bagi anggapan yang_

berhubungan dengan apa-apa produk tembakau, bahan merokok atau produk
pengganti tembakau yang disyaki telah melanggar peruntukan Akta ini yang
telah diperoleh atau disita dalam sejumlah bekas. Anggapan itu adalah memadai
untuk menganalisis kandungan sampel tidak kurang daripada sepuluh peratus.

40. _Fasal 30 bertujuan untuk memberikan kuasa kepada pegawai diberi kuasa_

untuk membuka bagasi, bungkusan atau apa-apa bekas yang lain dan memeriksa
apa-apa produk tembakau, bahan merokok atau produk pengganti tembakau
atau produk tembakau, bahan merokok atau produk pengganti tembakau tiruan
yang terkandung di dalamnya.

41. _Fasal 31 bertujuan untuk memberikan kuasa kepada pegawai diberi_

kuasa untuk memberhentikan, menggeledah dan menyita apa-apa pengangkut
jika dia mempunyai sebab yang munasabah untuk mengesyaki suatu kesalahan
di bawah Akta ini, kecuali bagi kesalahan di bawah seksyen 17, sedang atau
telah dilakukan. Mana-mana orang yang gagal mematuhi _fasal ini melakukan_
suatu kesalahan.

42. _Fasal 32 bertujuan untuk mengadakan peruntukan bagi penggeledahan_

dan penyitaan dengan waran oleh pegawai yang diberi kuasa setelah waran
dikeluarkan oleh Majistret untuk memasuki premis itu pada bila-bila masa
yang munasabah, dengan atau tanpa bantuan. Mana-mana orang yang gagal
mematuhi _fasal ini melakukan suatu kesalahan._

43. _Fasal 33 bertujuan untuk mengadakan peruntukan bagi penggeledahan_

dan penyitaan tanpa waran jika pegawai yang diberi kuasa mempunyai sebab
yang munasabah untuk mempercayai bahawa mana-mana premis digunakan atau
mungkin digunakan bagi maksud pengilangan, pembungkusan, penyimpanan,
penyerahan, pengedaran atau penjualan produk tembakau, bahan merokok atau
produk pengganti tembakau atau apa-apa produk tembakau, bahan merokok
atau produk pengganti tembakau tiruan dan sebarang penangguhan dalam
mendapatkan waran geledah akan menjejaskan penyiasatan.

44. _Fasal 34 bertujuan untuk memberikan kuasa kepada pegawai diberi kuasa_

untuk mengakses maklumat berekod, data berkomputer, dsb.


-----

_Kawalan Produk Merokok Demi Kesihatan Awam_ 51

45. _Fasal 35 bertujuan untuk memberikan kuasa kepada pegawai diberi kuasa_

untuk menyita apa-apa produk tembakau, bahan merokok, produk pengganti
tembakau atau produk tembakau, bahan merokok atau produk pengganti tembakau
tiruan, pengangkut, jentera, kelengkapan, buku, rekod, dokumen, artikel atau
benda lain yang pegawai diberi kuasa mengesyaki secara munasabah telah
atau akan digunakan untuk dalam pelakuan apa-apa kesalahan di bawah Akta
ini, dan untuk memberikan kuasa kepada Ketua Pengarah untuk menjual atau
melupuskan barang yang disita di bawah Akta ini jika barang yang disita
tersebut adalah mudah musnah atau mengikut tabiinya lekas rosak.

46. _Fasal 36 bertujuan untuk mengadakan peruntukan bahawa pegawai diberi_

kuasa hendaklah menyediakan suatu senarai produk tembakau, bahan merokok,
produk pengganti tembakau, atau produk tembakau, bahan merokok atau produk
pengganti tembakau tiruan, pengangkut, jentera, kelengkapan, buku, rekod,
dokumen, artikel atau benda lain yang disita dan hendaklah menandatangani
senarai itu.

47. _Fasal 37 bertujuan untuk mengadakan peruntukan bagi pemulangan_

sementara apa-apa pengangkut, jentera atau kelengkapan yang disita di bawah
Akta yang dicadangkan.

48. _Fasal 38 bertujuan untuk mengadakan peruntukan bahawa kos memegang_

apa-apa produk tembakau, bahan merokok, produk pengganti tembakau, atau
tiruannya, pengangkut, jentera, kelengkapan atau artikel yang disita, dalam jagaan
pegawai diberi kuasa sementara menunggu apa-apa prosiding di bawah Akta
ini selesai, boleh didapatkan semula sebagai hutang sivil yang kena dibayar
kepada Kerajaan dan memperuntukkan bahawa Kerajaan tidak bertanggungan
kepada mana-mana orang bagi apa-apa kemerosotan kualiti barang yang disita
di bawah Akta ini.

49. _Fasal 39 bertujuan untuk memberikan kuasa kepada pegawai diberi kuasa_

yang membuat siasatan di bawah Akta yang dicadangkan untuk menghendaki
kehadiran mana-mana orang yang pada hematnya mempunyai pengetahuan
tentang fakta dan hal keadaan kes dan orang itu hendaklah hadir sebagaimana
yang dikehendaki.

50. _Fasal 40 bertujuan untuk memberikan kuasa kepada pegawai diberi kuasa_

untuk memeriksa secara lisan mana-mana orang yang mempunyai pengetahuan
tentang fakta dan hal keadaan kes itu.

Bahagian X

51. Bahagian X Akta yang dicadangkan memperkatakan tentang cara yang

berhubungan dengan perbicaraan dan prosiding.

52. _Fasal 41 bertujuan untuk memperuntukkan bahawa pendakwaan di bawah_

Akta ini atau mana-mana peraturan-peraturan yang dibuat di bawah Akta ini
hendaklah dimulakan dengan keizinan secara bertulis Pendakwa Raya.


-----

52 _Rang Undang-Undang_

53. _Fasal 42 bertujuan untuk memperuntukkan bahawa jika keterangan pakar_

hendak dikemukakan oleh seseorang yang dituduh, pendakwaan hendaklah
dimaklumkan melalui notis secara bertulis dalam tempoh masa sepuluh hari
genap sebelum perbicaraan.

54. _Fasal 43 bertujuan untuk memperuntukkan bahawa Majistret Kelas Pertama_

hendaklah mempunyai bidang kuasa penuh untuk membicarakan apa-apa
kesalahan di bawah Akta ini.

55. _Fasal 44 bertujuan untuk mengadakan peruntukan bagi perlindungan_

pemberi maklumat bagi maksud Akta ini.

56. _Fasal 45 bertujuan untuk mengadakan peruntukan bagi perkara yang_

berhubungan dengan ejen provokasi.

57. _Fasal 46 bertujuan untuk memperuntukkan bahawa mana-mana pegawai_

diberi kuasa tidak boleh menzahirkan apa-apa maklumat yang bertentangan
dengan kepentingan awam dan menjejaskan perlindungan saksi.

58. _Fasal 47 bertujuan untuk memberikan kuasa kepada Ketua Pengarah_

atau pegawai diberi kuasa untuk menyampaikan kepada mana-mana orang
yang melakukan kesalahan di bawah Akta ini suatu notis yang memerintahkan
orang itu hadir di hadapan mahkamah majistret.

Bahagian XI

59. Bahagian XI Akta yang dicadangkan memperkatakan tentang peruntukan

am.

60. _Fasal 48 bertujuan untuk mengadakan peruntukan bagi perkara yang_

berhubungan dengan pengkompaunan kesalahan.

61. _Fasal 49 memperkatakan tentang kesalahan yang dilakukan oleh pertubuhan_

perbadanan.

62. _Fasal 50 bertujuan untuk mengadakan peruntukan bagi perlindungan_

pegawai diberi kuasa daripada liabiliti dalam melaksanakan tanggungjawabnya
di bawah Akta yang dicadangkan.

63. _Fasal 51 bertujuan untuk mengadakan peruntukan bagi perlindungan_

Kerajaan daripada apa-apa liabiliti yang berhubungan dengan apa-apa kerosakan
semasa siasatan.

64. _Fasal 52 bertujuan untuk memberi Ketua Pengarah kuasa untuk mewakilkan_

apa-apa kuasa, tanggungjawab atau fungsi kepada mana-mana pegawai
di bawah kawalan, arahan dan pengawasannya.

65. _Fasal 53 bertujuan untuk memberi Menteri kuasa untuk membuat_

peraturan-peraturan bagi maksud Akta yang dicadangkan.


-----

_Kawalan Produk Merokok Demi Kesihatan Awam_ 53

Bahagian XII

66. _Fasal 54_ Bahagian XII bertujuan untuk mengadakan peruntukan bagi

peralihan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3190]


-----

