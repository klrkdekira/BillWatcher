---
Year: 2023
Bill: D.R. 1/2023 - RUU Pencetakan Teks Al-Qur'an (Pindaan) 2023
Title: D.R. 1/2023 - RUU Pencetakan Teks Al-Qur'an (Pindaan) 2023
Download URL: https://www.parlimen.gov.my/files/billindex/pdf/2023/DR/DR%201_2023%20-%20BM.pdf
URL: https://www.parlimen.gov.my/files/billindex/pdf/2023/DR/DR%201_2023%20-%20BM.pdf
---
---
Reading:
Lulus

D.R. 1/2023



Bacaan Pertama Pada
:
15/02/2023


Bacaan Kedua Pada
:
22/05/2023


Dibentang Oleh
:
YB Datuk Seri Dr. Shamsul Anuar bin Haji Nasarah &ndash; Tim. Menteri Dalam Negeri


Diluluskan Pada
:
22/05/2023


Dibentang Oleh
:
YB Datuk Seri Dr. Shamsul Anuar bin Haji Nasarah &ndash; Tim. Menteri Dalam Negeri



Tutup
Lulus
D.R. 1/2023
15/02/2023
22/05/2023
YB Datuk Seri Dr. Shamsul Anuar bin Haji Nasarah &ndash; Tim. Menteri Dalam Negeri
22/05/2023
YB Datuk Seri Dr. Shamsul Anuar bin Haji Nasarah &ndash; Tim. Menteri Dalam Negeri
---

_Kekebalan Bidang Kuasa Negara Asing_ 1

**D.R. 41/2023**

RANG UNDANG-UNDANG KEKEBALAN BIDANG KUASA

NEGARA ASING 2023

SUSUNAN FASAL

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Ketidakpakaian Akta

3. Undang-undang yang terpakai

4. Tafsiran

Bahagian II

KEKEBALAN BIDANG KUASA NEGARA ASING

Bab I

_Kekebalan am daripada bidang kuasa_

5. Kekebalan Negara asing

6. Prosiding terhadap Negara asing, ketua Negara dan ketua Kerajaan

Bab II

_Penepian kekebalan_

7. Penepian kekebalan

Bab III

_Had kekebalan daripada bidang kuasa_

8. Had kekebalan dalam prosiding yang timbul daripada transaksi komersial


-----

_Rang Undang-Undang_

_Fasal_

9. Had kekebalan dalam prosiding yang berhubungan dengan kontrak kerja

10. Had kekebalan dalam prosiding yang berhubungan dengan tuntutan
kecederaan diri, dsb.

11. Had kekebalan dalam prosiding yang berhubungan dengan penentuan
hak, dsb., terhadap harta

12. Had kekebalan dalam prosiding yang berhubungan dengan harta intelek,
dsb.

13. Had kekebalan dalam prosiding yang berhubungan dengan penyertaan
dalam syarikat, dsb.

14. Had kekebalan dalam prosiding yang berhubungan dengan kapal yang
dimiliki atau dikendalikan oleh Negara asing

15. Had kekebalan dalam prosiding yang berhubungan dengan mendapatkan
balik cukai

16. Had kekebalan jika ada perjanjian mengenai timbang tara

Bahagian III

KEKEBALAN DARIPADA TINDAKAN ATAU PENGHAKIMAN TERHADAP

HARTA NEGARA ASING

17. Tindakan praperbicaraan terhadap harta Negara asing

18. Penguatkuasaan penghakiman dan perintah terhadap harta Negara asing

19. Kesan persetujuan kepada bidang kuasa bagi tindakan praperbicaraan
atau penguatkuasaan penghakiman dan perintah terhadap harta
Negara asing

Bahagian IV

MAJLIS KEKEBALAN NEGARA ASING

20. Penubuhan Majlis Kekebalan Negara Asing

21. Fungsi Majlis

22. Kuasa Majlis

23. Keanggotaan Majlis

24. Mesyuarat

25. Tatacara mesyuarat

26. Penjalanan sementara fungsi Pengerusi


-----

_Kekebalan Bidang Kuasa Negara Asing_ 3

_Fasal_

27. Majlis boleh mengundang orang lain untuk menghadiri mesyuarat

28. Tatacara

29. Setiausaha Majlis

Bahagian V

LAYANAN SALINGAN

30. Penarikan balik kekebalan Negara asing apabila tiada layanan salingan

Bahagian VI

AM

31. Prosiding mahkamah

32. Kuasa untuk mengecualikan

33. Kuasa untuk membuat peraturan-peraturan


-----

_Rang Undang-Undang_


-----

_Kekebalan Bidang Kuasa Negara Asing_ 5

RANG UNDANG-UNDANG

_b e r n a m a_

Suatu Akta untuk mengadakan peruntukan bagi kekebalan Negara
asing dan hartanya, ketua Negara dan ketua Kerajaan Negara asing
daripada bidang kuasa mahkamah Malaysia; hal keadaan bagi penepian
kekebalan; had kekebalan; penubuhan Majlis Kekebalan Negara
Asing; penarikan balik kekebalan apabila tiada layanan salingan dan
untuk mengadakan peruntukan bagi perkara lain yang berkaitan
dengannya.

[ ]

**DIPERBUAT** oleh Parlimen Malaysia seperti yang berikut:

Bahagian I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Kekebalan Bidang Kuasa
Negara Asing 2023.

(2) Akta ini mula berkuat kuasa pada tarikh yang ditetapkan
oleh Perdana Menteri melalui pemberitahuan dalam _Warta._


-----

6 _Rang Undang-Undang_

**Ketidakpakaian Akta**

**2.** Akta ini tidak terpakai bagi—

_(a)_ prosiding yang tertakluk kepada Akta Angkatan Pelawat

1960 [Akta 432]; dan

_(b)_ prosiding jenayah.

**Undang-undang yang terpakai**

**3.** Peruntukan Akta ini hendaklah menjadi tambahan kepada,
dan tidak mengurangkan, peruntukan mana-mana undang-undang
bertulis lain yang berhubungan dengan misi diplomatik, jawatan
konsular, misi khas, misi organisasi antarabangsa, agen, atau
delegasi organ organisasi antarabangsa atau kepada persidangan
antarabangsa.

**Tafsiran**

**4.** Dalam Akta ini, melainkan jika konteksnya menghendaki
makna yang lain—

“ketua Kerajaan” ertinya seseorang yang mengetuai kabinet atau
apa-apa badan yang serupa sifatnya bagi sesuatu Negara asing;

“ketua Negara” ertinya seseorang yang memegang jawatan
rasmi tertinggi dalam sesuatu Negara asing;

“mahkamah” ertinya mahkamah yang mempunyai bidang kuasa
yang kompeten di Malaysia;

“Majlis” ertinya Majlis Kekebalan Negara Asing yang ditubuhkan
di bawah seksyen 20;

“Negara asing” ertinya mana-mana negara atau wilayah di luar
Malaysia, dan termasuklah—

_(a)_ suatu jabatan atau pelbagai organ kerajaan sesuatu Negara

asing;


-----

_Kekebalan Bidang Kuasa Negara Asing_ 7

_(b)_ suatu unit keanggotaan persekutuan Negara asing atau

subbahagian politik Negara asing itu; dan

_(c)_ agensi, badan atau entiti lain sesuatu Negara asing yang

ditubuhkan di bawah suatu undang-undang bertulis atau
sebaliknya oleh Negara asing itu;

“transaksi komersial” ertinya—

_(a)_ apa-apa kontrak atau transaksi komersial bagi penjualan

barang atau pembekalan perkhidmatan;

_(b)_ apa-apa kontrak bagi suatu pinjaman atau transaksi lain

yang bersifat kewangan, termasuk apa-apa obligasi
jaminan atau tanggung rugi berkenaan dengan apa-apa
pinjaman atau transaksi itu; dan

_(c)_ apa-apa kontrak atau transaksi yang bersifat komersial,

perindustrian, perdagangan atau profesional yang lain,
tetapi tidak termasuk suatu kontrak kerja.

Bahagian II

KEKEBALAN BIDANG KUASA NEGARA ASING

Bab I

_Kekebalan am daripada bidang kuasa_

**Kekebalan Negara asing**

**5.** Tertakluk kepada Bab II dan III Bahagian ini dan Bahagian III,—

_(a)_ sesuatu Negara asing berkenaan dengan dirinya sendiri

atas kapasiti rasminya dan hartanya;

_(b)_ seseorang ketua Negara atas kapasiti rasminya; dan

_(c)_ seseorang ketua Kerajaan atas kapasiti rasminya,

hendaklah menikmati kekebalan daripada bidang kuasa mahkamah
dan tiada prosiding boleh dimulakan terhadap mereka oleh
mana-mana pihak.


-----

8 _Rang Undang-Undang_

**Prosiding terhadap Negara asing, ketua Negara dan**
**ketua Kerajaan**

**6.** (1) Sesuatu prosiding di hadapan mana-mana mahkamah
hendaklah disifatkan telah dimulakan terhadap sesuatu Negara
asing dan hartanya, jika Negara asing itu dan hartanya—

_(a)_ dinamakan sebagai pihak kepada prosiding itu; atau

_(b)_ tidak dinamakan sebagai pihak kepada prosiding tetapi

prosiding itu memberikan kesan yang menyentuh harta,
hak, kepentingan atau aktiviti Negara asing itu.

(2) Sesuatu prosiding di hadapan mana-mana mahkamah
hendaklah disifatkan telah dimulakan terhadap seseorang
ketua Negara atau seseorang ketua Kerajaan jika ketua Negara atau
ketua Kerajaan itu dinamakan sebagai pihak kepada prosiding itu.

Bab II

_Penepian kekebalan_

**Penepian kekebalan**

**7.** (1) Sesuatu Negara asing, seseorang ketua Negara dan seseorang
ketua Kerajaan hendaklah disifatkan telah mengetepikan kekebalan
mereka daripada bidang kuasa mahkamah jika mana-mana daripada
mereka—

_(a)_ telah secara nyata bersetuju dengan penjalanan bidang

kuasa mahkamah;

_(b)_ telah patuh kepada bidang kuasa mahkamah;

_(c)_ telah memulakan, mencelah atau mengambil apa-apa

langkah dalam prosiding mahkamah; atau

_(d)_ telah memfailkan apa-apa tuntutan balas yang timbul

daripada hubungan di sisi undang-undang atau fakta
yang sama dengan tuntutan prinsipal dalam mana-mana
mahkamah.


-----

_Kekebalan Bidang Kuasa Negara Asing_ 9

(2) Walau apa pun subseksyen (1), sesuatu Negara asing,
seseorang ketua Negara dan seseorang ketua Kerajaan tidak
disifatkan telah mengetepikan kekebalan mereka daripada bidang
kuasa mahkamah jika—

_(a)_ Negara asing, ketua Negara dan ketua Kerajaan itu,

memasukkan kehadiran, mencelah atau mengambil
apa-apa langkah lain dalam sesuatu prosiding di hadapan
mahkamah hanya bagi maksud—

(i) memohon kekebalan; atau

(ii) menuntut hak atau kepentingan dalam harta yang

menjadi isu dalam prosiding; dan

_(b)_ Negara asing itu atau wakilnya, ketua Negara atau

ketua Kerajaan itu hadir sebagai saksi dalam mana-mana
mahkamah.

(3) Bagi maksud perenggan 1(a), mana-mana peruntukan dalam
perjanjian yang dibuat oleh sesuatu Negara asing, seseorang
ketua Negara atau seseorang ketua Kerajaan yang memperuntukkan
bahawa perjanjian itu hendaklah tertakluk kepada dan ditafsirkan
mengikut undang-undang Malaysia tidak boleh ditafsirkan sebagai
persetujuan kepada penjalanan bidang kuasa mahkamah.

Bab III

_Had kekebalan daripada bidang kuasa_

**Had kekebalan dalam prosiding yang timbul daripada transaksi**
**komersial**

**8.** (1) Sesuatu Negara asing tidak kebal daripada bidang kuasa
mahkamah dalam apa-apa prosiding yang timbul daripada
transaksi komersial yang dijalankan oleh Negara asing itu dengan
mana-mana orang di Malaysia.

(2) Walau apa pun subseksyen (1), kekebalan yang dinikmati
oleh Negara asing tidak terjejas jika—

_(a)_ pihak-pihak kepada transaksi komersial itu telah secara

nyata bersetuju bahawa Negara asing itu tidak tertakluk
kepada bidang kuasa mahkamah; dan

_(b)_ transaksi komersial itu adalah antara Negara asing.


-----

10 _Rang Undang-Undang_

(3) Jika sesuatu perusahaan Negara asing atau entiti lain yang
ditubuhkan oleh sesuatu Negara asing yang mempunyai keperibadian
undang-undang yang bebas dan berupaya untuk—

_(a)_ membawa guaman atau dibawa guaman; dan

_(b)_ memperoleh, memiliki atau memegang dan melupuskan

harta, termasuk harta yang Negara asing itu telah
memberikan kebenaran kepadanya untuk mengendalikan
atau menguruskan,

terlibat dalam suatu prosiding yang berhubungan dengan transaksi
komersial yang entiti itu terlibat, kekebalan yang dinikmati oleh
Negara asing itu tidak terjejas.

(4) Seseorang Ketua Negara dan ketua Kerajaan tidak kebal
daripada bidang kuasa mahkamah dalam apa-apa prosiding yang
timbul daripada transaksi komersial yang dijalankan olehnya
dengan mana-mana orang di Malaysia dalam kapasiti peribadinya.

**Had kekebalan dalam prosiding yang berhubungan dengan**
**kontrak kerja**

**9.** (1) Sesuatu Negara asing tidak kebal daripada bidang kuasa
mahkamah dalam mana-mana prosiding yang berhubungan dengan
kontrak kerja antara Negara asing dengan orang perseorangan bagi
apa-apa kerja yang dilaksanakan atau akan dilaksanakan,
secara keseluruhan atau sebahagiannya, di Malaysia.

(2) Walau apa pun subseksyen (1), kekebalan yang dinikmati
oleh Negara asing itu tidak terjejas jika—

_(a)_ pekerja itu telah direkrut untuk melaksanakan fungsi

tertentu dalam penjalanan kuasa kerajaan Negara asing
itu;

_(b)_ pekerja itu merupakan—

(i) agen diplomatik atau pegawai konsular

masing-masing sebagaimana yang ditakrifkan dalam
Akta Keistimewaan Diplomatik (Konvensyen
Vienna) 1966 [Akta 636] dan Akta Hubungan
Konsular (Konvensyen Vienna) 1999 [Akta 595];


-----

_Kekebalan Bidang Kuasa Negara Asing_ 11

(ii) anggota kakitangan diplomatik sesuatu misi tetap

kepada organisasi antarabangsa atau misi khas,
atau yang direkrut untuk mewakili Negara asing
di persidangan antarabangsa; atau

(iii) mana-mana orang yang menikmati kekebalan

diplomatik;

_(c)_ hal perkara prosiding itu merupakan perekrutan, pembaharuan

kerja atau pengembalian kerja seseorang individu;

_(d) hal perkara prosiding itu merupakan pemberhentian atau_

penamatan kerja seseorang individu dan, sebagaimana
yang ditentukan oleh ketua Negara, ketua Kerajaan atau
Menteri Hal Ehwal Luar Negeri bagi majikan Negara
asing itu, prosiding itu akan mengganggu kepentingan
keselamatan Negara asing itu;

_(e)_ pada masa prosiding itu dimulakan, pekerja itu merupakan

warganegara majikan Negara asing itu melainkan jika
pekerja itu merupakan pemastautin tetap Malaysia; atau

_(f)_ majikan Negara asing itu dan pekerja itu telah bersetuju

secara bertulis bahawa kekebalan yang dinikmati oleh
Negara asing itu tidak terjejas, tertakluk kepada apa-apa
dasar awam yang memberikan bidang kuasa mahkamah
atas sebab hal perkara prosiding itu.

(3) Seseorang Ketua Negara dan ketua Kerajaan tidak kebal
daripada bidang kuasa mahkamah dalam apa-apa prosiding yang
berhubungan dengan kontrak kerja dengan mana-mana orang
di Malaysia dalam kapasiti peribadinya.

**Had kekebalan dalam prosiding yang berhubungan dengan**
**tuntutan kecederaan diri, dsb.**

**10.** Sesuatu Negara asing, seseorang ketua Negara dan seseorang
ketua Kerajaan tidak kebal daripada bidang kuasa mahkamah
dalam mana-mana prosiding yang berhubungan dengan—

_(a)_ apa-apa kematian atau kecederaan diri; atau

_(b) apa-apa kerosakan kepada harta,_

yang berlaku di Malaysia.


-----

12 _Rang Undang-Undang_

**Had kekebalan dalam prosiding yang berhubungan dengan**
**penentuan hak, dsb., terhadap harta**

**11.** Sesuatu Negara asing tidak kebal daripada bidang kuasa
mahkamah dalam mana-mana prosiding untuk menentukan—

_(a)_ apa-apa hak, kepentingan atau obligasi Negara asing itu

dalam harta tidak alih yang berada di Malaysia;

_(b)_ apa-apa hak, kepentingan atau obligasi Negara asing

dalam harta alih atau tidak alih yang timbul daripada
pewarisan, hadiah atau _bona vacantia; atau_

_(c)_ apa-apa hak, kepentingan atau obligasi Negara asing

dalam pentadbiran harta seperti harta amanah, estet
seorang bankrap atau harta syarikat apabila syarikat itu
digulung.

**Had kekebalan dalam prosiding yang berhubungan dengan**
**harta intelek, dsb.**

**12.** Sesuatu Negara asing tidak kebal daripada bidang kuasa
mahkamah dalam mana-mana prosiding yang berhubungan dengan—

_(a)_ penentuan apa-apa hak Negara asing dalam sesuatu paten,

reka bentuk industri, nama dagang atau nama perniagaan,
cap dagang, hak cipta, petunjuk geografi, reka bentuk
susun atur litar bersepadu atau apa-apa bentuk lain harta
intelek atau industri; atau

_(b)_ suatu dakwaan pelanggaran oleh Negara asing, terhadap

hak daripada jenis yang disebut dalam perenggan (a) yang
dimiliki oleh pihak ketiga dan dilindungi, didaftarkan
atau diberikan di Malaysia.


-----

_Kekebalan Bidang Kuasa Negara Asing_ 13

**Had kekebalan dalam prosiding yang berhubungan dengan**
**penyertaan dalam syarikat, dsb.**

**13.** (1) Sesuatu Negara asing tidak kebal daripada bidang
kuasa mahkamah dalam mana-mana prosiding yang berhubungan
dengan penyertaannya dalam sesuatu syarikat atau badan kolektif
yang lain, sama ada diperbadankan atau tidak diperbadankan,
yang merupakan prosiding berkenaan dengan hubungan antara
Negara asing itu dengan syarikat atau badan kolektif lain itu atau
peserta lain dalam syarikat atau badan kolektif itu, dengan syarat
syarikat atau badan kolektif lain itu—

_(a)_ mempunyai peserta selain Negara asing itu atau organisasi

antarabangsa; dan

_(b)_ diperbadankan atau ditubuhkan, mengikut mana-mana

yang berkenaan, di bawah undang-undang Malaysia atau
mempunyai alamat berdaftar atau tempat perniagaan
utamanya di Malaysia.

(2) Walau apa pun subseksyen (1), kekebalan yang dinikmati
oleh Negara asing itu tidak terjejas jika Negara asing itu dan
pihak-pihak kepada pertikaian telah bersetuju untuk tidak tertakluk
kepada bidang kuasa mahkamah atau surat cara yang menubuhkan
atau mengawal selia syarikat atau badan kolektif itu, mengikut
mana-mana yang berkenaan, mengandungi peruntukan yang
memberikan kesan sedemikian.

**Had Kekebalan dalam prosiding yang berhubungan dengan**
**kapal yang dimiliki atau dikendalikan oleh Negara asing**

**14.** (1) Sesuatu Negara asing tidak kebal daripada bidang kuasa
mahkamah dalam apa-apa prosiding yang berhubungan dengan—

_(a)_ pengendalian kapal yang dimiliki atau dikendalikan oleh

Negara asing itu; dan

_(b)_ pengangkutan kargo di atas kapal yang dimiliki atau

dikendalikan oleh Negara asing itu,

jika pada masa kausa tindakan berbangkit, kapal itu digunakan
selain bagi maksud bukan komersial kerajaan.


-----

14 _Rang Undang-Undang_

(2) Sesuatu Negara asing boleh membuat pli semua langkah
pembelaan, preskripsi dan batas liabiliti yang terpakai bagi kapal
dan kargo persendirian dan pemiliknya dalam prosiding yang
disebut dalam subseksyen (1).

(3) Walau apa pun subseksyen (1), kekebalan bidang kuasa
Negara asing tidak akan terjejas jika, pada masa itu, kapal atau
kargo yang dipertikaikan itu, mengikut mana-mana yang berkenaan,
merupakan—

_(a)_ suatu kapal perang atau tentera laut bantuan yang digunakan

hanya bagi perkhidmatan bukan komersial kerajaan;

_(b)_ suatu kapal yang dimiliki atau dikendalikan oleh sesuatu

Negara asing dan digunakan hanya bagi perkhidmatan
bukan komersial kerajaan; atau

_(c)_ suatu kargo yang dibawa di atas kapal yang disebut dalam

perenggan (a), atau suatu kargo yang dimiliki oleh Negara
asing itu dan digunakan atau dihasratkan digunakan
semata-mata bagi maksud bukan komersial kerajaan.

(4) Jika dalam sesuatu prosiding timbul persoalan yang
berhubungan dengan sifat bukan komersial kerajaan bagi sesebuah
kapal yang dimiliki atau dikendalikan oleh sesuatu Negara asing
atau kargo yang dimiliki oleh Negara asing, suatu perakuan yang
ditandatangani oleh wakil diplomatik atau pihak berkuasa yang
berwibawa yang lain bagi Negara asing itu dan dikemukakan
kepada mahkamah hendaklah menjadi keterangan mengenai sifat
kapal atau kargo itu.

**Had kekebalan dalam prosiding yang berhubungan dengan**
**mendapatkan balik cukai**

**15.** (1) Sesuatu Negara asing, seseorang ketua Negara dan
seseorang ketua Kerajaan tidak kebal daripada bidang kuasa
mahkamah dalam apa-apa prosiding yang berhubungan dengan
mendapatkan balik cukai yang dikuatkuasakan di bawah mana-mana
undang-undang bertulis.


-----

_Kekebalan Bidang Kuasa Negara Asing_ 15

(2) Bagi maksud seksyen ini, “cukai” termasuklah apa-apa caj,
duti, eksais, ses, dues atau impos wajib yang lain yang dikenakan
di bawah mana-mana undang-undang bertulis.

**Had kekebalan jika ada perjanjian mengenai timbang tara**

**16.** Jika wujud suatu perjanjian antara sesuatu Negara asing,
seseorang ketua Negara atau seseorang ketua Kerajaan dengan
mana-mana orang untuk mengemukakan kepada timbang tara
di Malaysia apa-apa pertikaian yang berhubungan dengan transaksi
komersial, Negara asing, ketua Negara atau ketua Kerajaan itu
tidak kebal daripada bidang kuasa mahkamah dalam mana-mana
prosiding yang berhubungan dengan—

_(a)_ kesahan, tafsiran atau pemakaian perjanjian timbang tara;

_(b)_ tatacara timbang tara; atau

_(c)_ pengesahan atau mengetepikan award.

Bahagian III

KEKEBALAN DARIPADA TINDAKAN ATAU PENGHAKIMAN

TERHADAP HARTA NEGARA ASING

**Tindakan praperbicaraan terhadap harta Negara asing**

**17.** Tiada tindakan praperbicaraan boleh dibawa, dimulakan
atau dikekalkan terhadap harta sesuatu Negara asing di hadapan
mana-mana mahkamah melainkan jika—

_(a)_ Negara asing itu telah secara nyata bersetuju dengan

pengambilan tindakan itu sebagaimana yang diperuntukkan—

(i) dalam suatu perjanjian antarabangsa;

(ii) dalam suatu perjanjian timbang tara atau dalam

suatu kontrak bertulis; atau

(iii) dalam suatu perisytiharan di hadapan mahkamah

atau dalam suatu komunikasi bertulis selepas
pertikaian antara pihak-pihak timbul; atau


-----

16 _Rang Undang-Undang_

_(b)_ Negara asing itu telah memperuntukkan harta itu bagi

menunaikan tuntutan yang menjadi matlamat prosiding
itu.

**Penguatkuasaan penghakiman dan perintah terhadap harta**
**Negara asing**

**18.** (1) Tiada penguatkuasaan penghakiman dan perintah boleh
dibawa, dimulakan atau dikekalkan terhadap harta sesuatu Negara asing
di hadapan mana-mana mahkamah melainkan jika—

_(a)_ Negara asing itu telah secara nyata bersetuju dengan

pengambilan langkah itu sebagaimana yang diperuntukkan—

(i) dalam suatu perjanjian antarabangsa;

(ii) dalam suatu perjanjian timbang tara atau dalam

suatu kontrak bertulis; atau

(iii) dalam suatu perisytiharan di hadapan mahkamah

atau dalam suatu komunikasi bertulis selepas
pertikaian antara pihak-pihak timbul;

_(b)_ Negara asing itu telah memperuntukkan harta itu bagi

menunaikan tuntutan yang menjadi matlamat prosiding
itu; atau

_(c)_ telah pun dipastikan bahawa harta itu secara khususnya

telah digunakan atau dihasratkan untuk digunakan oleh
Negara asing selain bagi maksud bukan komersial kerajaan
dan terletak di Malaysia.

(2) Bagi maksud perenggan (1)(c), harta yang berikut tidak
disifatkan sebagai harta yang secara khususnya telah digunakan
atau dihasratkan untuk digunakan oleh Negara asing selain bagi
maksud bukan komersial kerajaan:

_(a)_ harta, termasuk apa-apa akaun bank, yang digunakan atau

dihasratkan untuk digunakan dalam pelaksanaan fungsi
misi diplomatik Negara asing itu atau jawatan konsularnya,
misi khas, misi kepada organisasi antarabangsa atau
delegasi organ organisasi antarabangsa atau kepada
persidangan antarabangsa;


-----

_Kekebalan Bidang Kuasa Negara Asing_ 17

_(b)_ harta bersifat ketenteraan atau digunakan atau dihasratkan

untuk digunakan dalam pelaksanaan fungsi ketenteraan;

_(c)_ harta bank pusat atau pihak berkuasa kewangan lain

Negara asing itu;

_(d)_ harta yang merupakan sebahagian daripada warisan

kebudayaan Negara asing itu atau sebahagian daripada
arkibnya dan tidak diletakkan atau dihasratkan untuk
diletakkan untuk jualan; dan

_(e)_ harta yang merupakan sebahagian daripada pameran objek

saintifik, kebudayaan atau kepentingan sejarah dan tidak
diletakkan atau dihasratkan untuk diletakkan untuk jualan.

**Kesan persetujuan kepada bidang kuasa bagi tindakan**
**praperbicaraan atau penguatkuasaan penghakiman dan**
**perintah terhadap harta Negara asing**

**19.** Persetujuan terhadap penjalanan bidang kuasa di bawah
perenggan 7(1)(a) tidak boleh disifatkan sebagai persetujuan
kepada pengambilan tindakan atau penguatkuasaan penghakiman
dan perintah masing-masing di bawah seksyen 17 dan 18.

Bahagian IV

MAJLIS KEKEBALAN NEGARA ASING

**Penubuhan Majlis Kekebalan Negara Asing**

**20.** Suatu majlis dengan nama Majlis Kekebalan Negara Asing
ditubuhkan.

**Fungsi Majlis**

**21.** Majlis hendaklah mempunyai fungsi yang berikut:

_(a)_ untuk menimbang teliti dan memutuskan semua perkara

berkenaan dengan kekebalan Negara asing yang timbul
daripada pelaksanaan Akta ini;


-----

18 _Rang Undang-Undang_

_(b)_ untuk mengeluarkan dasar, garis panduan dan surat arahan

kepada agensi Kerajaan bagi maksud Akta ini;

_(c)_ untuk mengawasi pelaksanaan dasar, garis panduan dan

surat arahan oleh agensi Kerajaan mengenai perkara
yang berhubungan dengan pelaksanaan Akta ini; dan

_(d)_ untuk melakukan apa-apa perkara lain yang timbul atau

berbangkit daripada fungsi Majlis di bawah Akta ini
yang konsisten dengan maksud Akta ini.

**Kuasa Majlis**

**22.** Majlis hendaklah mempunyai kuasa dan boleh melakukan segala
perkara yang perlu bagi atau berkaitan dengan atau bersampingan
dengan, pelaksanaan fungsinya di bawah Akta ini termasuk—

_(a)_ untuk memperakui secara bertulis apa-apa fakta yang

berhubungan dengan persoalan sama ada sesuatu negara
atau seseorang, mengikut mana-mana yang berkenaan,
ialah sesuatu Negara asing, seseorang ketua Negara atau
seseorang ketua Kerajaan mengikut pengertian Akta ini;

_(b)_ untuk memperakui secara bertulis apa-apa perkara yang

berhubungan dengan kekebalan Negara asing;

_(c)_ untuk mengawal dan menyelaras agensi Kerajaan yang

berhubungan dengan penyampaian apa-apa kertas kausa
atau dokumen lain yang timbul daripada mana-mana
prosiding; dan

_(d)_ untuk melantik apa-apa jawatankuasa yang difikirkan perlu

dan suai manfaat oleh Majlis untuk membantu Majlis
dalam melaksanakan mana-mana fungsinya dan dalam
penjalanan kuasanya.

**Keanggotaan Majlis**

**23.** Majlis hendaklah terdiri daripada anggota yang berikut:

_(a)_ Perdana Menteri sebagai Pengerusi;


-----

_Kekebalan Bidang Kuasa Negara Asing_ 19

_(b)_ Timbalan Perdana Menteri sebagai Timbalan Pengerusi;

_(c)_ Menteri yang dipertanggungkan dengan tanggungjawab

bagi undang-undang;

_(d)_ Menteri yang dipertanggungkan dengan tanggungjawab

bagi hal ehwal luar negeri;

_(e)_ Menteri yang dipertanggungkan dengan tanggungjawab

bagi pelaburan, perdagangan dan industri;

_(f)_ Menteri yang dipertanggungkan dengan tanggungjawab

bagi kewangan;

_(g)_ Menteri yang dipertanggungkan dengan tanggungjawab

bagi hal ehwal dalam negeri;

_(h)_ Menteri yang dipertanggungkan dengan tanggungjawab

bagi sumber manusia;

_(i)_ Menteri yang dipertanggungkan dengan tanggungjawab

bagi pengangkutan;

_(j)_ Menteri yang dipertanggungkan dengan tanggungjawab

bagi pertahanan;

_(k)_ Menteri yang dipertanggungkan dengan tanggungjawab

bagi perdagangan dalam negeri;

_(l)_ Menteri yang dipertanggungkan dengan tanggungjawab

bagi tanah; dan

_(m)_ Ketua Setiausaha Negara.

**Mesyuarat**

**24.** (1) Majlis hendaklah mengadakan mesyuaratnya seberapa
kerap yang perlu.

(2) Mesyuarat hendaklah diadakan pada masa dan di tempat
sebagaimana yang ditentukan oleh Pengerusi.


-----

20 _Rang Undang-Undang_

(3) Pengerusi boleh membenarkan penggunaan suatu rangkaian
video secara langsung, rangkaian televisyen secara langsung atau
apa-apa cara komunikasi elektronik yang lain bagi maksud apa-apa
mesyuarat Majlis.

**Tatacara mesyuarat**

**25.** (1) Pengerusi hendaklah mempengerusikan semua mesyuarat
Majlis.

(2) Jika Pengerusi tidak hadir pada mana-mana mesyuarat Majlis,
dia boleh melantik Timbalan Pengerusi untuk menggantikannya
sebagai pengerusi mesyuarat itu atau, dalam ketidakhadiran
Timbalan Pengerusi, mana-mana anggota Majlis yang lain, untuk
menggantikannya sebagai pengerusi mesyuarat itu.

(3) Kuorum Majlis ialah tujuh termasuk pengerusi mesyuarat.

(4) Tiap-tiap anggota Majlis yang hadir berhak mendapat
satu undi dan jika mengenai sesuatu persoalan untuk ditentukan
oleh Majlis terdapat bilangan undi yang sama banyak, Pengerusi
hendaklah mempunyai undi pemutus.

**Penjalanan sementara fungsi Pengerusi**

**26.** (1) Timbalan Pengerusi hendaklah bertindak sebagai Pengerusi
selama tempoh apabila—

_(a)_ jawatan Pengerusi kosong;

_(b)_ Pengerusi tidak hadir bertugas atau tidak berada

di Malaysia; atau

_(c)_ Pengerusi, atas apa-apa sebab lain, tidak dapat menjalankan

fungsinya.

(2) Timbalan Pengerusi hendaklah, dalam tempoh dia menjalankan
fungsi Pengerusi di bawah seksyen ini, disifatkan sebagai Pengerusi.


-----

_Kekebalan Bidang Kuasa Negara Asing_ 21

**Majlis boleh mengundang orang lain untuk menghadiri**
**mesyuarat**

**27.** Majlis boleh mengundang mana-mana orang yang bukan
anggota Majlis untuk menghadiri mesyuaratnya bagi menasihati
Majlis mengenai apa-apa perkara yang sedang dibincangkan.

**Tatacara**

**28.** Tertakluk pada Akta ini, Majlis boleh menentukan tatacaranya
sendiri.

**Setiausaha Majlis**

**29.** (1) Ketua Pengarah Bahagian Hal Ehwal Undang-Undang
Jabatan Perdana Menteri hendaklah menjadi Setiausaha Majlis.

(2) Setiausaha hendaklah bertanggungjawab—

_(a)_ bagi keseluruhan pentadbiran dan pengurusan fungsi dan

hal ehwal harian Majlis; dan

_(b)_ bagi penjalanan apa-apa kewajipan lain sebagaimana

yang diarahkan oleh Majlis.

(3) Setiausaha hendaklah, dalam menjalankan tanggungjawabnya,
bertindak di bawah arahan Majlis.

Bahagian V

LAYANAN SALINGAN

**Penarikan balik kekebalan Negara asing apabila tiada layanan**
**salingan**

**30.** Jika Perdana Menteri berpuas hati bahawa Malaysia tidak
menerima, dalam mana-mana Negara asing, apa-apa kekebalan
yang bersamaan dengan yang diberikan oleh Malaysia di bawah
Akta ini, Perdana Menteri boleh, melalui perintah yang disiarkan
dalam _Warta,_ menarik balik semua atau mana-mana kekebalan
di bawah Akta ini terhadap Negara asing itu.


-----

22 _Rang Undang-Undang_

Bahagian VI

AM

**Prosiding mahkamah**

**31.** Semua prosiding melibatkan mana-mana Negara asing dan
hartanya, ketua Negara dan ketua Kerajaan hendaklah dijalankan
mengikut kaedah-kaedah Mahkamah yang terpakai di Malaysia.

**Kuasa untuk mengecualikan**

**32.** Perdana Menteri boleh, melalui perintah dalam _Warta,_
mengecualikan mana-mana Negara asing daripada mana-mana
peruntukan Akta ini tertakluk kepada apa-apa syarat atau sekatan
yang difikirkannya perlu atau suai manfaat untuk dikenakan.

**Kuasa untuk membuat peraturan-peraturan**

**33.** (1) Perdana Menteri boleh membuat peraturan-peraturan
sebagaimana yang suai manfaat atau perlu bagi memberikan
kuat kuasa sepenuhnya atau melaksanakan peruntukan Akta ini
dengan lebih baik.

(2) Tanpa menjejaskan keluasan kuasa yang diberikan oleh
subseksyen (1), Perdana Menteri boleh membuat peraturan-peraturan
bagi perkara yang berikut:

_(a)_ untuk menetapkan cara bagi permohonan perakuan atau

dokumen dan pengeluaran apa-apa perakuan rasmi atau
dokumen yang berhubungan dengan kekebalan sesuatu
Negara asing; dan

_(b)_ untuk menetapkan cara atau tatacara komunikasi dengan

Negara asing yang berhubungan dengan kekebalan
sesuatu Negara asing.


-----

_Kekebalan Bidang Kuasa Negara Asing_ 23

HURAIAN

Rang Undang-Undang ini (“Akta yang dicadangkan”) bertujuan untuk
mengawal selia kekebalan yang diberikan kepada sesuatu Negara asing dan
hartanya, seseorang ketua Negara dan seseorang ketua Kerajaan sesuatu Negara
asing daripada bidang kuasa mahkamah Malaysia. Kekebalan yang diberikan
adalah tertakluk kepada had tertentu sebagaimana yang diperuntukkan dalam
Akta yang dicadangkan. Akta yang dicadangkan ini juga memperuntukkan
bahawa kekebalan sesuatu Negara asing itu akan ditarik balik apabila tiada
layanan salingan diterima oleh Malaysia.

Bahagian I

2. Bahagian I Akta yang dicadangkan memperkatakan tentang perkara
permulaan.

3. Fasal 1 mengandungi tajuk ringkas Akta yang dicadangkan dan bertujuan
untuk memberi Perdana Menteri kuasa untuk menetapkan tarikh permulaan
kuat kuasa Akta yang dicadangkan.

4. Fasal 2 bertujuan untuk mengadakan peruntukan bagi ketidakpakaian Akta
yang dicadangkan kepada prosiding yang tertakluk kepada Akta Angkatan
Pelawat 1960 [Akta 432] dan prosiding jenayah.

5. Fasal 3 bertujuan untuk memperuntukkan bahawa Akta yang dicadangkan
hendaklah menjadi tambahan kepada, dan tidak mengurangkan, peruntukan
mana-mana undang-undang bertulis lain yang berhubungan dengan misi
diplomatik, jawatan konsular, misi khas, misi organisasi antarabangsa, agen, atau
delegasi organ organisasi antarabangsa atau kepada persidangan antarabangsa.

6. Fasal 4 mengandungi takrif perkataan dan ungkapan tertentu yang digunakan
dalam Akta yang dicadangkan.

Bahagian II

7. Bahagian II Akta yang dicadangkan memperkatakan tentang peruntukan
yang berhubungan dengan kekebalan sesuatu Negara asing dan hartanya,
seseorang ketua Negara dan seseorang ketua Kerajaan, penepian kekebalan
dan had kekebalan.

8. Fasal 5 bertujuan untuk menjamin kekebalan sesuatu Negara asing dan
hartanya, seseorang ketua Negara dan seseorang ketua Kerajaan daripada
bidang kuasa mahkamah melainkan jika diperuntukkan selainnya dalam Akta
yang dicadangkan.

9. Subfasal 6(1) bertujuan untuk menjelaskan bahawa suatu prosiding di hadapan
mana-mana mahkamah dianggap telah dimulakan terhadap sesuatu Negara asing dan
hartanya jika Negara asing itu dan hartanya dinamakan sebagai suatu pihak
kepada prosiding itu atau tidak dinamakan sebagai suatu pihak kepada prosiding
tetapi prosiding itu memberikan kesan yang menyentuh harta, hak, kepentingan
atau aktiviti Negara asing itu.


-----

24 _Rang Undang-Undang_

Begitu juga, subfasal 6(2) bertujuan untuk memperuntukkan bahawa prosiding

di hadapan mana-mana mahkamah dianggap telah dimulakan terhadap seseorang
ketua Negara atau seseorang ketua Kerajaan jika beliau dinamakan sebagai
pihak kepada prosiding itu.

10. _Subfasal 7(1) bertujuan untuk memperuntukkan empat keadaan apabila_

sesuatu Negara asing, seseorang ketua Negara dan seseorang ketua Kerajaan
disifatkan telah mengetepikan kekebalannya iaitu jika mereka telah secara nyata
bersetuju dengan penjalanan bidang kuasa mahkamah, patuh kepada bidang
kuasa mahkamah, memulakan, mencelah atau mengambil apa-apa langkah lain
dalam prosiding mahkamah atau memfailkan apa-apa tuntutan balas yang timbul
daripada hubungan undang-undang yang sama dengan tuntutan prinsipal.

Sebaliknya, subfasal 7(2) bertujuan untuk memperuntukkan dua keadaan

apabila sesuatu Negara asing, seseorang ketua Negara dan seseorang ketua
Kerajaan tidak disifatkan telah mengetepikan kekebalannya iaitu jika mereka
mengambil apa-apa langkah dalam prosiding bagi maksud memohon kekebalan
atau menuntut hak atau kepentingan dalam harta yang menjadi isu dalam
prosiding atau hadir sebagai saksi dalam mana-mana mahkamah.

_Subfasal 7(3) bertujuan untuk memperuntukkan bahawa mana-mana peruntukan_

dalam perjanjian yang dibuat oleh sesuatu Negara asing, seseorang ketua Negara
dan seseorang ketua Kerajaan yang memperuntukkan bahawa perjanjian itu
hendaklah tertakluk kepada dan ditafsirkan mengikut undang-undang Malaysia
tidak boleh ditafsirkan sebagai persetujuan kepada penjalanan bidang kuasa
mahkamah.

11. _Fasal 8 bertujuan untuk memperuntukkan bahawa sesuatu Negara asing,_

seseorang ketua Negara dan seseorang ketua Kerajaan tidak kebal daripada
bidang kuasa mahkamah dalam apa-apa prosiding yang timbul daripada
transaksi komersial yang dijalankan oleh mereka dengan mana-mana orang
di Malaysia.

12. _Fasal 9 bertujuan untuk memperuntukkan bahawa sesuatu Negara asing_

tidak kebal daripada bidang kuasa mahkamah dalam mana-mana prosiding
yang berhubungan dengan kontrak kerja antara Negara asing dengan orang
perseorangan bagi kerja yang dilaksanakan atau akan dilaksanakan, secara
keseluruhan atau sebahagiannya, di Malaysia.

13. _Fasal 10 bertujuan untuk memperuntukkan bahawa sesuatu Negara asing,_

seseorang ketua Negara atau seseorang ketua Kerajaan tidak kebal daripada
bidang kuasa mahkamah dalam mana-mana prosiding yang berhubungan dengan
apa-apa kematian atau kecederaan diri atau apa-apa kerosakan kepada harta
yang berlaku di Malaysia.

14. _Fasal 11 bertujuan untuk memperuntukkan bahawa sesuatu Negara asing_

tidak kebal daripada bidang kuasa mahkamah dalam mana-mana prosiding untuk
menentukan apa-apa hak, kepentingan atau obligasi Negara asing dalam harta
tidak alih yang berada di Malaysia termasuklah harta yang timbul daripada
pewarisan, hadiah atau bona vacantia atau harta amanah, estet seorang bankrap
atau harta syarikat apabila syarikat itu digulung.


-----

_Kekebalan Bidang Kuasa Negara Asing_ 25

15. _Fasal 12 bertujuan untuk memperuntukkan bahawa sesuatu Negara asing_

tidak kebal daripada bidang kuasa mahkamah dalam mana-mana prosiding
yang berhubungan dengan penentuan apa-apa hak sesuatu Negara asing dalam
apa-apa bentuk harta intelek atau industri atau suatu dakwaan pelanggaran
oleh Negara asing, terhadap hak apa-apa bentuk harta intelek atau industri
yang dimiliki oleh pihak ketiga dan dilindungi, didaftarkan atau diberikan
di Malaysia.

16. _Fasal 13 bertujuan untuk memperuntukkan bahawa sesuatu Negara asing_

tidak kebal daripada bidang kuasa mahkamah dalam mana-mana prosiding
yang berhubungan dengan penyertaannya dalam sesuatu syarikat atau badan
kolektif yang lain, yang merupakan prosiding berkenaan dengan hubungan
antara Negara asing dengan syarikat atau badan kolektif itu.

17. _Fasal 14 bertujuan untuk memperuntukkan bahawa sesuatu Negara asing_

tidak kebal daripada bidang kuasa mahkamah dalam mana-mana prosiding
yang berhubungan dengan pengendalian kapal yang dimiliki atau dikendalikan
oleh Negara asing itu dan pengangkutan kargo di atas kapal yang dimiliki
atau dikendalikan oleh Negara asing itu jika kapal itu digunakan selain bagi
maksud bukan komersial kerajaan.

18. _Fasal 15 bertujuan untuk memperuntukkan bahawa sesuatu Negara asing_

tidak kebal daripada bidang kuasa mahkamah dalam mana-mana prosiding yang
berhubungan dengan mendapatkan balik cukai yang berkuat kuasa di bawah
mana-mana undang-undang bertulis.

19. _Fasal 16 bertujuan untuk memperuntukkan bahawa jika wujud suatu_

perjanjian antara sesuatu Negara asing, seseorang ketua Negara atau seseorang
ketua Kerajaan dengan mana-mana orang untuk mengemukakan kepada
timbang tara di Malaysia apa-apa pertikaian yang berhubungan dengan
transaksi komersial, Negara asing, ketua Negara atau ketua Kerajaan itu
tidak kebal daripada bidang kuasa mahkamah dalam mana-mana prosiding
yang berhubungan dengan kesahan, tafsiran atau pemakaian perjanjian
timbang tara, tatacara timbang tara, atau pengesahan atau pengetepian award.

Bahagian III

20. Bahagian III Akta yang dicadangkan memperkatakan tentang peruntukan

yang berhubungan dengan kekebalan daripada tindakan atau penghakiman
terhadap harta sesuatu Negara asing.

21. _Fasal 17 bertujuan untuk memperuntukkan bahawa tiada tindakan_

praperbicaraan boleh dibawa, dimulakan atau dikekalkan terhadap harta
sesuatu Negara asing di hadapan mana-mana mahkamah melainkan jika
Negara asing itu telah secara nyata bersetuju dengan pengambilan tindakan
itu sebagaimana yang diperuntukkan dalam suatu perjanjian antarabangsa,
dalam suatu perjanjian timbang tara atau dalam suatu kontrak bertulis, atau
dalam suatu perisytiharan di hadapan mahkamah atau dalam suatu komunikasi
bertulis selepas pertikaian antara pihak-pihak timbul, atau Negara asing
itu telah memperuntukkan harta itu bagi menunaikan tuntutan yang
menjadi matlamat prosiding itu.


-----

26 _Rang Undang-Undang_

22. _Fasal 18 bertujuan untuk melarang penguatkuasaan penghakiman dan_

perintah terhadap harta sesuatu Negara asing melainkan jika Negara asing itu
telah secara nyata bersetuju dengan pengambilan langkah itu sebagaimana yang
diperuntukkan dalam suatu perjanjian antarabangsa, dalam suatu perjanjian
timbang tara atau dalam suatu kontrak bertulis, atau dalam suatu perisytiharan
di hadapan mahkamah atau dalam suatu komunikasi bertulis selepas pertikaian
antara pihak-pihak timbul, atau Negara asing itu telah memperuntukkan
harta itu bagi menunaikan tuntutan yang menjadi matlamat prosiding itu,
atau telah pun dipastikan bahawa harta itu secara khususnya telah digunakan
atau dihasratkan untuk digunakan oleh Negara asing selain bagi maksud bukan
komersial kerajaan dan terletak di Malaysia.

23. _Fasal 19_ bertujuan untuk memperuntukkan bahawa persetujuan kepada

penjalanan bidang kuasa di bawah perenggan 7(1)(a) tidak boleh disifatkan
sebagai persetujuan kepada pengambilan tindakan atau penguatkuasaan
penghakiman dan perintah masing-masing di bawah seksyen 17 dan 18.

Bahagian IV

24. Bahagian IV Akta yang dicadangkan memperkatakan tentang penubuhan

Majlis Kekebalan Negara Asing dan fungsi dan kuasanya.

25. _Fasal 20 bertujuan untuk mengadakan peruntukan bagi penubuhan_

Majlis Kekebalan Negara Asing.

26. _Fasal 21 dan_ _22_ bertujuan untuk mengadakan peruntukan bagi fungsi

dan kuasa Majlis.

27. _Fasal 23 bertujuan untuk mengadakan peruntukan bagi keanggotaan_

Majlis.

28. _Fasal 24 dan 25 bertujuan untuk mengadakan peruntukan bagi mesyuarat_

dan tatacara mesyuarat Majlis.

29. _Fasal 26_ bertujuan untuk memperuntukkan bahawa Timbalan Pengerusi

hendaklah bertindak sebagai Pengerusi apabila jawatan Pengerusi kosong,
Pengerusi tidak hadir bertugas atau tidak berada di Malaysia, atau atas apa-apa
sebab lain, tidak dapat menjalankan fungsinya.

30. _Fasal 27 bertujuan untuk memperuntukkan bahawa Majlis boleh mengundang_

mana-mana orang yang bukan anggota Majlis untuk menghadiri mesyuaratnya
bagi menasihati Majlis mengenai apa-apa perkara yang sedang dibincangkan.

31. _Fasal 28 bertujuan untuk memperuntukkan bahawa tertakluk kepada_

Akta yang dicadangkan ini, Majlis boleh menentukan tatacaranya sendiri.

32. _Fasal 29_ bertujuan untuk memperuntukkan bahawa Ketua Pengarah

Bahagian Hal Ehwal Undang-Undang Jabatan Perdana Menteri hendaklah
menjadi Setiausaha Majlis dan hendaklah bertanggungjawab bagi keseluruhan
pentadbiran dan pengurusan fungsi Majlis.


-----

_Kekebalan Bidang Kuasa Negara Asing_ 27

Bahagian V

33. Bahagian V Akta yang dicadangkan memperkatakan tentang peruntukan

yang berhubungan dengan layanan salingan.

34. _Fasal 30_ bertujuan untuk memperuntukkan bahawa Perdana Menteri

boleh menarik balik semua atau mana-mana kekebalan di bawah Akta yang
dicadangkan ini terhadap mana-mana Negara asing jika Perdana Menteri berpuas
hati bahawa Malaysia tidak menerima apa-apa kekebalan yang bersamaan
dengan yang diberikan oleh Malaysia di bawah Akta yang dicadangkan ini.

Bahagian VI

35. Bahagian V Akta yang dicadangkan mengandungi peruntukan am.

36. _Fasal 31_ bertujuan untuk memperuntukkan bahawa semua prosiding

melibatkan Negara asing dan hartanya, ketua Negara dan ketua Kerajaan
hendaklah dijalankan mengikut kaedah-kaedah Mahkamah yang terpakai
di Malaysia.

37. _Fasal 32 bertujuan untuk memberi Perdana Menteri kuasa untuk_

mengecualikan mana-mana Negara asing daripada mana-mana peruntukan
Akta yang dicadangkan.

38. _Fasal 33 bertujuan untuk memberi Perdana Menteri kuasa untuk membuat_

peraturan-peraturan di bawah Akta yang dicadangkan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3330]


-----

