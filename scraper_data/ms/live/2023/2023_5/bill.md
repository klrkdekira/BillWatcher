---
Year: 2023
Bill: D.R. 5/2023 - RUU Kanun Keseksaan (Pindaan) 2023
Title: D.R. 5/2023 - RUU Kanun Keseksaan (Pindaan) 2023
Download URL: https://www.parlimen.gov.my/files/billindex/pdf/2023/DR/DR%205_2023%20-%20BM.pdf
URL: https://www.parlimen.gov.my/files/billindex/pdf/2023/DR/DR%205_2023%20-%20BM.pdf
---
---
Reading:
Lulus

D.R. 5/2023



Bacaan Pertama Pada
:
16/03/2023


Bacaan Kedua Pada
:
29/03/2023


Dibentang Oleh
:
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)


Diluluskan Pada
:
29/03/2023


Dibentang Oleh
:
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)



Tutup
Lulus
D.R. 5/2023
16/03/2023
29/03/2023
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)
29/03/2023
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)
---

_Kualiti Alam Sekeliling (Pindaan)_ 1

**D.R. 35/2023**

RANG UNDANG-UNDANG

_b e r n a m a_

Suatu Akta untuk meminda Akta Kualiti Alam Sekeliling 1974.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kualiti Alam Sekeliling**
(Pindaan) 2023.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Kualiti Alam Sekeliling 1974 [Akta 127], yang disebut**
“Akta ibu” dalam Akta ini, dipinda dalam seksyen 2 dengan
memasukkan selepas takrif “orang yang layak” takrif yang berikut:

‘ “pembakaran terbuka” ertinya apa-apa kebakaran,

pembakaran atau pembaraan yang berlaku di udara bebas dan
yang tidak dihalakan ke udara bebas itu melalui serombong
atau cerobong;’.


-----

2 _Rang Undang-Undang_

**Pindaan seksyen 3**

**3. Subseksyen 3(1) Akta ibu dipinda—**

_(a) dengan memotong perkataan “dan” di hujung perenggan (n);_

_(b) dengan menggantikan noktah di hujung perenggan_ _(o)_

dengan perkataan “; dan”; dan

_(c) dengan memasukkan selepas perenggan_ _(o) perenggan_

yang berikut:

“(p) menentukan pakaian seragam bagi pegawai yang

dilantik di bawah subseksyen (2).”.

**Pindaan seksyen 16**

**4. Seksyen 16 Akta ibu dipinda dengan menggantikan**
subseksyen (2) dengan subseksyen yang berikut:

“(2) Mana-mana pemegang lesen yang melanggar

subseksyen (1) melakukan suatu kesalahan dan boleh, apabila
disabitkan, didenda tidak kurang daripada dua puluh lima ribu
ringgit dan tidak melebihi dua ratus lima puluh ribu ringgit
atau dipenjarakan selama tempoh tidak melebihi lima tahun
atau kedua-duanya, dan boleh juga dikenakan denda tambahan
satu ribu ringgit bagi tiap-tiap hari selama kesalahan itu
berterusan selepas disampaikan kepadanya suatu notis oleh
Ketua Pengarah menghendakinya patuh kepada terma atau
syarat yang dinyatakan dalamnya itu.”.

**Pindaan seksyen 18**

**5. Seksyen 18 Akta ibu dipinda dengan menggantikan**
subseksyen (3) dengan subseksyen yang berikut:

“(3) Mana-mana orang yang melanggar subseksyen (1)
atau (1a) melakukan suatu kesalahan dan boleh, apabila
disabitkan, didenda tidak kurang daripada dua puluh lima ribu
ringgit dan tidak melebihi dua ratus lima puluh ribu ringgit
atau dipenjarakan selama tempoh tidak melebihi lima tahun
atau kedua-duanya, dan boleh juga dikenakan denda tambahan


-----

_Kualiti Alam Sekeliling (Pindaan)_ 3

satu ribu ringgit bagi tiap-tiap hari selama kesalahan itu
berterusan selepas disampaikan kepadanya suatu notis
oleh Ketua Pengarah menghendakinya menghentikan perbuatan
yang dinyatakan dalamnya itu.”.

**Pindaan seksyen 19**

**6. Seksyen 19 Akta ibu dipinda—**

_(a) dengan menomborkan semula seksyen sedia ada_

sebagai subseksyen (1); dan

_(b) dengan memasukkan selepas subseksyen (1) yang_

dinomborkan semula subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada dua puluh lima ribu
ringgit dan tidak melebihi dua ratus lima puluh ribu
ringgit atau dipenjarakan selama tempoh tidak melebihi
lima tahun atau kedua-duanya, dan boleh juga dikenakan
denda tambahan satu ribu ringgit bagi tiap-tiap hari
selama kesalahan itu berterusan selepas disampaikan
kepadanya suatu notis oleh Ketua Pengarah menghendakinya
menghentikan perbuatan yang dinyatakan dalamnya itu.”.

**Pindaan seksyen 22**

**7. Seksyen 22 Akta ibu dipinda dengan menggantikan**
subseksyen (3) dengan subseksyen yang berikut:

“(3) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada sepuluh ribu ringgit dan tidak
melebihi satu juta ringgit atau dipenjarakan selama tempoh
tidak melebihi lima tahun atau kedua-duanya, dan boleh
juga dikenakan denda tambahan tidak melebihi satu ribu
ringgit bagi tiap-tiap hari selama kesalahan itu berterusan
selepas disampaikan kepadanya suatu notis oleh
Ketua Pengarah menghendakinya menghentikan perbuatan
yang dinyatakan dalamnya itu.”.


-----

4 _Rang Undang-Undang_

**Pindaan seksyen 23**

**8.** Seksyen 23 Akta ibu dipinda dengan menggantikan
subseksyen (2) dengan subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada sepuluh ribu ringgit dan tidak
melebihi dua ratus lima puluh ribu ringgit atau dipenjarakan
selama tempoh tidak melebihi lima tahun atau kedua-duanya,
dan boleh juga dikenakan denda tambahan tidak melebihi
satu ribu ringgit bagi tiap-tiap hari selama kesalahan itu
berterusan selepas disampaikan kepadanya suatu notis oleh
Ketua Pengarah menghendakinya menghentikan perbuatan
yang dinyatakan dalamnya itu.”.

**Pindaan seksyen 24**

**9. Seksyen 24 Akta ibu dipinda dengan menggantikan**
subseksyen (3) dengan subseksyen yang berikut:

“(3) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada lima puluh ribu ringgit dan
tidak melebihi lima ratus ribu ringgit atau dipenjarakan selama
tempoh tidak melebihi lima tahun atau kedua-duanya, dan
boleh juga dikenakan denda tambahan tidak melebihi satu
ribu ringgit bagi tiap-tiap hari selama kesalahan itu berterusan
selepas disampaikan kepadanya suatu notis oleh
Ketua Pengarah menghendakinya menghentikan perbuatan
yang dinyatakan dalamnya itu.”.

**Pindaan seksyen 25**

**10.** Seksyen 25 Akta ibu dipinda dengan menggantikan
subseksyen (3) dengan subseksyen yang berikut:

“(3) Mana-mana orang yang melanggar subseksyen (1)
melakukan suatu kesalahan dan hendaklah, apabila
disabitkan, dihukum dengan pemenjaraan selama tempoh tidak
melebihi lima tahun dan boleh juga dikenakan denda tidak
kurang daripada lima puluh ribu ringgit dan tidak melebihi
sepuluh juta ringgit.”.


-----

_Kualiti Alam Sekeliling (Pindaan)_ 5

**Pindaan seksyen 27**

**11. Seksyen 27 Akta ibu dipinda dengan menggantikan**
subseksyen (2) dengan subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada satu ratus ribu ringgit dan
tidak melebihi sepuluh juta ringgit atau dipenjarakan selama
tempoh tidak melebihi lima tahun atau kedua-duanya.”.

**Pindaan seksyen 29**

**12. Seksyen 29 Akta ibu dipinda dengan menggantikan**
subseksyen (2) dengan subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada lima puluh ribu ringgit dan
tidak melebihi sepuluh juta ringgit atau dipenjarakan selama
tempoh tidak melebihi lima tahun atau kedua-duanya.”.

**Penggantian seksyen** **29a**

**13.** Akta ibu dipinda dengan menggantikan seksyen 29 a
dengan seksyen yang berikut:

“Larangan atas pembakaran terbuka

**29a. (1) Walau apa pun apa-apa yang berlawanan yang**
terkandung dalam Akta ini, tiada seorang pun boleh melakukan,
membenarkan, mengarahkan atau menyebabkan pembakaran
terbuka di mana-mana premis.

(2) Menteri boleh melalui perintah yang disiarkan dalam
_Warta mengisytiharkan bahawa apa-apa kebakaran, pembakaran_
atau pembaraan bagi maksud apa-apa aktiviti yang ditentukan
dalam perintah itu bukan pembakaran terbuka sebagaimana
yang ditakrifkan dalam Akta ini selagi aktiviti itu dijalankan
mengikut atau di bawah syarat-syarat yang dinyatakan dalam
perintah itu dan tidak di dalam tempat atau kawasan yang
ditentukan dalam perintah itu.


-----

6 _Rang Undang-Undang_

(3) Walaupun apa-apa kebakaran, pembakaran atau

pembaraan tidak termasuk dalam takrif pembakaran terbuka
di bawah subseksyen (2) atau bahawa ia adalah bagi maksud
apa-apa aktiviti yang ditentukan dalam perintah yang dibuat
di bawah subseksyen (2), Menteri, dalam hal keadaan yang
dia menganggap bahawa—

_(a) kualiti udara di dalam kawasan itu telah mencapai_

tahap yang tidak sihat; dan

_(b)_ kebakaran, pembakaran atau pembaraan bagi maksud

apa-apa aktiviti selain aktiviti yang ditentukan dalam
perintah itu akan membahayakan alam sekeliling,

boleh mengarahkan Ketua Pengarah mengeluarkan perintah
larangan dalam suatu tempoh yang ditentukan dengan apa-apa
cara dan mengikut apa-apa kaedah sebagaimana yang
difikirkannya suai manfaat.

(4) Ketua Pengarah boleh membatalkan perintah larangan
yang dibuat di bawah subseksyen (3) dengan apa-apa
cara atau mengikut apa-apa kaedah sebagaimana yang
difikirkannya suai manfaat.

(5) Mana-mana orang yang melanggar subseksyen (1)
atau (3) melakukan suatu kesalahan dan boleh, apabila
disabitkan, didenda tidak kurang daripada dua puluh lima ribu
ringgit dan tidak melebihi satu juta ringgit atau dipenjarakan
selama tempoh tidak melebihi lima tahun atau kedua-duanya,
dan boleh juga dikenakan denda tambahan tidak melebihi
lima ribu ringgit bagi tiap-tiap hari selama kesalahan itu
berterusan selepas disampaikan kepadanya suatu notis
oleh Ketua Pengarah menghendakinya menghentikan
perbuatan yang dinyatakan dalamnya itu.”.

**Pemotongan seksyen** **29aa**

**14. Akta ibu dipinda dengan memotong seksyen** 29aa.


-----

_Kualiti Alam Sekeliling (Pindaan)_ 7

**Pindaan seksyen** **30a**

**15. Seksyen** 30 a Akta ibu dipinda dengan menggantikan
subseksyen (3) dengan subseksyen yang berikut:

“(3) Mana-mana orang yang tidak atau enggan mematuhi
perintah yang dibuat di bawah subseksyen (1) melakukan
suatu kesalahan dan boleh, apabila disabitkan, didenda tidak
kurang daripada dua puluh lima ribu ringgit dan tidak melebihi
dua ratus lima puluh ribu ringgit atau dipenjarakan selama
tempoh tidak melebihi lima tahun atau kedua-duanya.”.

**Pindaan seksyen 31**

**16. Seksyen 31 Akta ibu dipinda dengan menggantikan**
subseksyen (3) dengan subseksyen yang berikut:

“(3) Mana-mana orang yang melanggar notis yang dikeluarkan
di bawah subseksyen (1) atau (2) melakukan suatu kesalahan
dan boleh, apabila disabitkan, didenda tidak kurang daripada
lima puluh ribu ringgit dan tidak melebihi satu juta ringgit
atau dipenjarakan selama tempoh tidak melebihi lima tahun
atau kedua-duanya, dan boleh juga dikenakan denda tambahan
tidak melebihi satu ribu ringgit bagi tiap-tiap hari selama
kesalahan itu berterusan selepas penyampaian notis yang
dinyatakan dalam subseksyen (1) atau (2) kepadanya.”.

**Pindaan seksyen** **31a**

**17. Seksyen** 31 a Akta ibu dipinda dengan menggantikan
subseksyen (3) dengan subseksyen yang berikut:

“(3) Mana-mana orang yang melanggar perintah larangan
yang dikeluarkan di bawah subseksyen (1) atau apa-apa
perintah yang dibuat di bawah subseksyen (2) melakukan
suatu kesalahan dan hendaklah, apabila disabitkan,
dihukum dengan pemenjaraan selama tempoh tidak melebihi
lima tahun dan boleh juga dikenakan denda tidak kurang
daripada lima puluh ribu ringgit dan tidak melebihi
satu juta ringgit.”.


-----

8 _Rang Undang-Undang_

**Pindaan seksyen 32**

**18. Seksyen 32 Akta ibu dipinda—**

_(a)_ dengan menomborkan semula seksyen sedia ada

sebagai subseksyen (1); dan

_(b) dengan memasukkan selepas subseksyen (1) yang_

dinomborkan semula subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada lima ribu ringgit dan tidak
melebihi satu ratus ribu ringgit atau dipenjarakan selama
tempoh tidak melebihi lima tahun atau kedua-duanya,
dan boleh juga dikenakan denda tambahan tidak melebihi
satu ribu ringgit bagi tiap-tiap hari selama kesalahan
itu berterusan selepas disampaikan kepadanya
suatu notis oleh Ketua Pengarah menghendakinya
mengambil tindakan sebagaimana yang dinyatakan
dalamnya itu.”.

**Pindaan seksyen 33**

**19. Seksyen 33 Akta ibu dipinda dengan menggantikan**
subseksyen (2) dengan subseksyen yang berikut:

“(2) Mana-mana orang yang melanggar notis yang dikeluarkan
di bawah subseksyen (1) melakukan suatu kesalahan dan
boleh, apabila disabitkan, didenda tidak kurang daripada
lima puluh ribu ringgit dan tidak melebihi satu juta ringgit
atau dipenjarakan selama tempoh tidak melebihi lima tahun
atau kedua-duanya, dan boleh juga dikenakan denda tambahan
tidak melebihi satu ribu ringgit bagi tiap-tiap hari selama
kesalahan itu berterusan selepas penyampaian notis yang
dinyatakan dalam subseksyen (1) kepadanya.”.


-----

_Kualiti Alam Sekeliling (Pindaan)_ 9

**Pindaan seksyen** **34a**

**20.** Seksyen 34 a Akta ibu dipinda dengan menggantikan
subseksyen (8) dengan subseksyen yang berikut:

“(8) Mana-mana orang yang melanggar seksyen ini

melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak melebihi
lima tahun dan boleh juga dikenakan denda tidak kurang daripada
satu ratus ribu ringgit dan tidak melebihi satu juta ringgit.”.

**Pindaan seksyen** **34aa**

**21. Seksyen** 34aa Akta ibu dipinda dengan menggantikan
subseksyen (3) dengan subseksyen yang berikut:

“(3) Mana-mana orang yang melanggar perintah larangan
atau perintah berhenti kerja di bawah seksyen ini melakukan
suatu kesalahan dan hendaklah, apabila disabitkan, dihukum
dengan pemenjaraan selama tempoh tidak melebihi lima tahun
dan boleh juga dikenakan denda tidak kurang daripada satu
ratus ribu ringgit dan tidak melebihi satu juta ringgit.”.

**Pindaan seksyen** **34b**

**22. Seksyen** 34 b Akta ibu dipinda dengan menggantikan
subseksyen (4) dengan subseksyen yang berikut:

“(4) Mana-mana orang yang melanggar seksyen ini

melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak
melebihi lima tahun dan boleh juga dikenakan denda tidak
kurang daripada satu ratus ribu ringgit dan tidak melebihi
sepuluh juta ringgit.”.

**Pindaan seksyen 37**

**23. Seksyen 37 Akta ibu dipinda dengan menggantikan**
subseksyen (2) dengan subseksyen yang berikut:

“(2) Mana-mana orang yang, apabila dikehendaki oleh
Ketua Pengarah untuk menjawab apa-apa soalan atau
memberi apa-apa maklumat, gagal menjawab soalan itu


-----

10 _Rang Undang-Undang_

atau gagal memberi maklumat itu sebagaimana yang dikehendaki
atau memberi apa-apa jawapan atau maklumat palsu atau
mengelirukan tentang apa-apa perkara matan di bawah seksyen
ini melakukan suatu kesalahan dan boleh, apabila disabitkan,
dikenakan denda tidak kurang daripada lima ribu ringgit dan
tidak melebihi lima puluh ribu ringgit atau dipenjarakan
selama tempoh tidak melebihi dua tahun atau kedua-duanya.”.

**Pindaan seksyen 41**

**24. Seksyen 41 Akta ibu dipinda dengan menggantikan perkataan**
“tidak lebih daripada sepuluh ribu ringgit” dengan perkataan
“tidak kurang daripada lima ribu ringgit dan tidak melebihi
dua ratus lima puluh ribu ringgit”.

**Pindaan seksyen 45**

**25.** Seksyen 45 Akta ibu dipinda dengan menggantikan
subseksyen (1) dengan subseksyen yang berikut:

“(1) Ketua Pengarah atau mana-mana Timbalan Ketua Pengarah,
atau mana-mana pegawai awam, mana-mana Jabatan Kerajaan,
mana-mana pihak berkuasa tempatan atau mana-mana
perbadanan yang kepadanya Ketua Pengarah telah mewakilkan
kuasa itu secara bertulis, boleh, dengan keizinan bertulis
Pendakwa Raya, mengkompaun mana-mana kesalahan di bawah
Akta ini atau peraturan-peraturan yang dibuat di bawahnya
yang ditetapkan oleh Menteri sebagai kesalahan yang
boleh dikompaun dengan menerima daripada orang yang
disyaki dengan munasabah telah melakukan kesalahan itu,
suatu jumlah wang tidak melebihi lima puluh peratus daripada
denda maksimum yang orang itu boleh dikenakan jika dia
telah disabitkan atas kesalahan itu, dalam apa-apa masa
sebagaimana yang dinyatakan dalam tawaran bertulisnya.”.

**Pindaan seksyen 48**

**26.** Seksyen 48 Akta ibu dipinda dengan menggantikan
subseksyen (2) dengan subseksyen yang berikut:

“(2) Pemunya atau nakhodanya, atau mana-mana orang
yang menyebabkan kenderaan atau kapal yang ditahan itu terus
bergerak sebelum ia dilepaskan melakukan suatu kesalahan


-----

_Kualiti Alam Sekeliling (Pindaan)_ 11

dan boleh, apabila disabitkan, dikenakan denda tidak kurang
daripada lima puluh ribu ringgit dan tidak melebihi dua ratus
lima puluh ribu ringgit atau dipenjarakan selama tempoh
tidak melebihi lima tahun atau kedua-duanya.”

**Pindaan seksyen** **48a**

**27.** Subseksyen 48a(8) Akta ibu dipinda dengan menggantikan
perkataan “adalah melakukan suatu kesalahan dan boleh dikenakan
denda tidak lebih daripada lima ribu ringgit” dengan perkataan
“melakukan suatu kesalahan dan boleh, apabila disabitkan, dikenakan
denda tidak kurang daripada lima ribu ringgit dan tidak melebihi
lima puluh ribu ringgit”.

**Pindaan seksyen** **48ad**

**28.** Seksyen 48ad Akta ibu dipinda—

_(a) dalam teks bahasa Inggeris, dengan menggantikan_

perkataan “shall be guilty of an offence and shall be
liable to a fine not exceeding ten thousand ringgit or to
imprisonment for a term not exceeding two years or to both”
dengan perkataan “commits an offence and shall,
on conviction, be liable to a fine of not less than five thousand
ringgit and not exceeding one hundred thousand ringgit
or to imprisonment for a term not exceeding five years
or to both”; dan

_(b)_ dalam teks bahasa kebangsaan, dengan menggantikan

perkataan “boleh dikenakan denda tidak lebih daripada
sepuluh ribu ringgit atau penjara selama tempoh tidak
lebih daripada dua tahun atau kedua-duanya” dengan
perkataan “boleh, apabila disabitkan, dikenakan denda
tidak kurang daripada lima ribu ringgit dan tidak melebihi
satu ratus ribu ringgit atau dipenjarakan selama tempoh
tidak melebihi lima tahun atau kedua-duanya.”.


-----

12 _Rang Undang-Undang_

**Pindaan seksyen 51**

**29. Seksyen 51 Akta ibu dipinda—**

_(a) dalam subseksyen (1)—_

(i) dengan menggantikan noktah di hujung

perenggan _(x) dengan koma bernoktah; dan_

(ii) dengan memasukkan selepas perenggan _(x)_

perenggan yang berikut:

“(y) menetapkan kesalahan yang boleh

dikompaun.”; dan

_(b) dengan menggantikan subseksyen (3) dengan subseksyen_

yang berikut:

“(3) Peraturan-peraturan yang dibuat di bawah

subseksyen (1) boleh menetapkan apa-apa perbuatan yang
melanggar peraturan-peraturan sebagai suatu kesalahan
dan boleh menetapkan penalti denda tidak melebihi satu
ratus ribu ringgit atau pemenjaraan selama tempoh tidak
melebihi lima tahun atau kedua-duanya dan, dalam hal
kesalahan yang berterusan, sejumlah wang yang tidak
melebihi satu ribu ringgit bagi tiap-tiap hari selama
kesalahan itu berterusan.”.

**Kecualian**

**30. (1) Apa-apa tindakan, penyiasatan atau prosiding yang**
dimulakan atau yang belum selesai sebaik sebelum tarikh permulaan
kuat kuasa Akta ini hendaklah, selepas tarikh permulaan kuat
kuasa Akta ini, diteruskan seolah-olah Akta ibu tidak dipinda
oleh Akta ini.

(2) Apa-apa obligasi, liabiliti, hilang kelayakan, penalti
atau hukuman yang terakru atau dikenakan di bawah Akta ibu,
boleh diteruskan, dikuatkuasakan, dikenakan dan diuruskan,
mengikut mana-mana yang berkenaan, seolah-olah Akta ibu tidak
dipinda oleh Akta ini.


-----

_Kualiti Alam Sekeliling (Pindaan)_ 13

(3) Apa-apa kaedah-kaedah, peraturan-peraturan, perintah,
garis panduan atau arahan yang dibuat atau yang diberikan
di bawah, atau mengikut, atau menurut kuasa Akta ibu, sebelum tarikh
permulaan kuat kuasa Akta ini hendaklah disifatkan sebagai telah
dibuat atau diberikan di bawah, atau mengikut, atau menurut kuasa,
Akta ini, dan hendaklah terus berkuat kuasa berhubung dengan
orang yang perkara itu terpakai baginya sehingga dibatalkan.

HURAIAN

Rang Undang-Undang ini bertujuan untuk meminda Akta Kualiti Alam
Sekeliling 1974 (“Akta 127”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 127 untuk mengadakan_
peruntukan bagi takrif “pembakaran terbuka”.

4. _Fasal 3 bertujuan untuk memasukkan perenggan baharu 3(1)(p) ke dalam_
Akta 127 bagi memberi Ketua Pengarah kuasa untuk menentukan pakaian
seragam pegawai yang dilantik di bawah subseksyen 3(2) Akta 127.

5. _Fasal 4 dan 5 bertujuan untuk meminda seksyen 16 dan 18 Akta 127 untuk_
menaikkan penalti bagi kesalahan di bawah seksyen tersebut masing-masing
dan mengadakan peruntukan bagi denda minimum dan maksimum.

6. _Fasal 6 bertujuan untuk meminda seksyen 19 Akta 127 untuk memasukkan_
peruntukan kesalahan dan penalti bagi pelanggaran subseksyen 19(1) Akta 127.

7. _Fasal 7 hingga_ _12 bertujuan untuk meminda seksyen 22, 23, 24, 25, 27_
dan 29 Akta 127 untuk menaikkan penalti dan mengadakan peruntukan bagi
denda minimum dan maksimum.

8. _Fasal 13 bertujuan untuk meminda seksyen 29a Akta 127 dengan menyatukan_
dua seksyen iaitu seksyen 29a dan 29aa Akta 127 bagi memperkukuhkan
peruntukan berkaitan pembakaran terbuka. Pindaan ini juga bertujuan untuk
menaikkan penalti dan mengadakan peruntukan bagi denda minimum dan
maksimum.

9. _Fasal 14 bertujuan untuk memotong seksyen_ 29aa berbangkit daripada
pindaan yang dibuat kepada seksyen 29a Akta 127.

10. _Fasal 15,_ _16 dan_ _17 bertujuan untuk meminda seksyen 30a, 31 dan_ 31a

Akta 127 untuk menaikkan penalti dan mengadakan peruntukan bagi denda
minimum dan maksimum.


-----

14 _Rang Undang-Undang_

11. _Fasal 18 bertujuan untuk meminda seksyen 32 Akta 127 untuk memasukkan_

peruntukan kesalahan dan penalti bagi pelanggaran subseksyen 32(1) Akta 127.

12. _Fasal 19 hingga_ _24 bertujuan untuk meminda seksyen 33,_ 34a, 34aa,

34b, 37 dan 41 Akta 127 untuk menaikkan penalti dan mengadakan peruntukan
bagi denda minimum dan maksimum.

13. _Fasal 25 bertujuan untuk meminda seksyen 45 Akta 127. Pindaan ini_

bertujuan untuk menghendaki semua tawaran kompaun yang akan dikeluarkan
perlu mendapat keizinan bertulis daripada Pendakwa Raya terlebih dahulu.
Pindaan ini juga bertujuan untuk menaikkan jumlah tawaran kompaun daripada
tidak melebihi dua ribu ringgit kepada tidak melebihi lima puluh peratus
daripada jumlah denda maksimum yang diperuntukan bagi setiap kesalahan.

14. _Fasal 26, 27 dan 28 bertujuan untuk meminda seksyen 48, 48a dan 48ad_

Akta 127 untuk menaikkan penalti dan mengadakan peruntukan bagi denda
minimum dan maksimum.

15. _Fasal 29 bertujuan untuk meminda seksyen 51 Akta 127 untuk memberikan_

kuasa kepada Menteri untuk membuat peraturan-peraturan untuk menetapkan
kesalahan yang boleh dikompaun. _Fasal ini juga bertujuan untuk meminda_
subseksyen 51(3) Akta 127 bagi menaikkan tempoh pemenjaraan daripada
dua tahun kepada lima tahun dan untuk memperuntukkan penalti bagi
kesalahan berterusan yang ditetapkan di bawah peraturan-peraturan yang dibuat
di bawah Akta 127.

16. _Fasal 30 bertujuan untuk mengadakan peruntukan bagi peruntukan_

kecualian.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3289]


-----

