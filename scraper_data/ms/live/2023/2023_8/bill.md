---
Year: 2023
Bill: D.R. 8/2023 - RUU Semakan Hukuman Mati dan Pemenjaraan Sepanjang Hayat (Bidang Kuasa Sementara Mahkamah Persekutuan) 2023
Title: D.R. 8/2023 - RUU Semakan Hukuman Mati dan Pemenjaraan Sepanjang Hayat (Bidang Kuasa Sementara Mahkamah Persekutuan) 2023
Download URL: https://www.parlimen.gov.my/files/billindex/pdf/2023/DR/DR%208%20-%20BM.pdf
URL: https://www.parlimen.gov.my/files/billindex/pdf/2023/DR/DR%208%20-%20BM.pdf
---
---
Reading:
Lulus

D.R. 8/2023



Bacaan Pertama Pada
:
27/03/2023


Bacaan Kedua Pada
:
03/04/2023


Dibentang Oleh
:
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)


Diluluskan Pada
:
03/04/2023


Dibentang Oleh
:
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)



Tutup
Lulus
D.R. 8/2023
27/03/2023
03/04/2023
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)
03/04/2023
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)
---

_Bantuan Bersama dalam Perkara Jenayah (Pindaan)_ 1

**D.R. 38/2023**

RANG UNDANG-UNDANG

_b e r n a m a_

Suatu Akta untuk meminda Akta Bantuan Bersama dalam
Perkara Jenayah 2002.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Bantuan Bersama dalam**
Perkara Jenayah (Pindaan) 2023.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan
kuat kuasa peruntukan yang berlainan Akta ini.

**Pindaan seksyen 2**

**2. Akta Bantuan Bersama dalam Perkara Jenayah 2002 [Akta 621],**
yang disebut “Akta ibu” dalam Akta ini, dipinda—

_(a) dalam subseksyen 2(1)—_

(i) dengan menggantikan takrif “institusi kewangan”

dengan takrif yang berikut:


-----

_Rang Undang-Undang_

‘ “institusi kewangan” ertinya—

_(a) suatu bank berlesen, penanggung insurans_

berlesen dan bank pelaburan berlesen
d i b a w a h A k t a P e r k h i d m a t a n
Kewangan 2013 [Akta 758];

_(b) suatu bank Islam antarabangsa berlesen,_

pengendali takaful antarabangsa berlesen,
bank Islam berlesen dan pengendali takaful
berlesen di bawah Akta Perkhidmatan
Kewangan Islam 2013 [Akta 759];

_(c) suatu institusi yang ditetapkan di bawah_

Akta Institusi Kewangan Pembangunan 2002

[Akta 618];

_(d) seorang pemegang lesen di bawah_

Akta Perniagaan Perkhidmatan Wang 2011

[Akta 731];

_(e) seseorang yang dilesenkan atau_

didaftarkan di bawah Akta Pasaran Modal
dan Perkhidmatan 2007 [Akta 671];

_(f) suatu depositori pusat di bawah Akta_

Perindustrian Sekuriti (Depositori Pusat) 1991

[Akta 453];

_(g)_ seorang pemegang lesen bank, pemegang

lesen insurans, pemegang lesen sekuriti
dan mana-mana entiti berlesen di bawah
Akta Perkhidmatan Kewangan dan
Sekuriti Labuan 2010 [Akta 704]; dan

_(h) seorang pemegang lesen bank Islam,_

pemegang lesen takaful, pemegang lesen
sekuriti Islam dan mana-mana entiti
berlesen di bawah Akta Perkhidmatan
Kewangan dan Sekuriti Islam Labuan 2010

[Akta 705];’;


-----

_Bantuan Bersama dalam Perkara Jenayah (Pindaan)_ 3

(ii) dengan memotong takrif “institusi kewangan luar

pesisir”;

(iii) dengan menggantikan takrif “kesalahan berat”

dengan takrif yang berikut:

‘ “kesalahan berat” ertinya—

_(a) suatu kesalahan terhadap undang-undang_

Malaysia yang berkenaan dengannya
hukuman yang diperuntukkan oleh
undang-undang itu ialah pemenjaraan
bagi tempoh sekurang-kurangnya
satu tahun, atau suatu hukuman yang lebih
berat; atau

_(b) apa-apa percubaan, persubahatan atau_

komplot untuk melakukan mana-mana
kesalahan yang disebut dalam
perenggan _(a);’;_

(iv) dalam takrif “kesalahan berat asing” dengan

menggantikan perenggan _(a) dengan perenggan_
yang berikut:

“(a) terhadap undang-undang sesuatu

Negara asing yang ditetapkan yang berkenaan
dengannya hukuman yang diperuntukkan
oleh undang-undang itu ialah pemenjaraan
bagi tempoh sekurang-kurangnya
satu tahun, atau suatu hukuman yang lebih
berat; dan”;

(v) dalam takrif “pegawai diberi kuasa” dalam

perenggan _(d), dengan menggantikan perkataan_
“Badan Pencegah Rasuah” dengan perkataan
“Suruhanjaya Pencegahan Rasuah Malaysia”;


-----

_Rang Undang-Undang_

(vi) dengan memasukkan selepas takrif “perakuan

kekebalan undang-undang asing” takrif yang
berikut:

‘ “peralatan” ertinya—

_(a) apa-apa benda yang digunakan dalam,_

atau berkaitan dengan, pelakuan
mana-mana kesalahan berat atau kesalahan
berat asing; atau

_(b) apa-apa harta yang keseluruhannya atau_

sebahagiannya digunakan dalam, atau
berkaitan dengan, pelakuan mana-mana
kesalahan berat atau kesalahan berat
asing,

sama ada benda atau harta itu terletak di dalam
atau di luar Malaysia;’;

(vii) dalam takrif “perintah pelucuthakan” dengan

memasukkan selepas perkataan “harta” perkataan
“atau peralatan”;

(viii) dalam takrif “perintah pelucuthakan asing”—

(A) dalam perenggan (a), dengan memotong

perkataan “atau” di hujung perenggan itu;

(B) dalam perenggan (b), dengan menggantikan

koma di hujung perenggan itu
dengan perkataan “; atau”;

(C) d e n g a n m e m a s u k k a n s e l e p a s

perenggan _(b) perenggan yang berikut:_

“(c) peralatan atau nilai peralatan itu;”;

dan


-----

_Bantuan Bersama dalam Perkara Jenayah (Pindaan)_ 5

(D) dengan memotong perkataan “yang dibuat

pada atau selepas tarikh perintah
di bawah subseksyen 17(1) yang
mengisytiharkan sesuatu Negara asing
sebagai Negara asing yang ditetapkan
mula berkuat kuasa atau pada atau
selepas tarikh arahan khas yang diberikan
oleh Menteri berkenaan dengan suatu
Negara asing di bawah seksyen 18;”; dan

(ix) dalam takrif “perkara jenayah sampingan”,

dalam perenggan (a), dengan memasukkan selepas
perkataan “harta” perkataan “atau peralatan”; dan

_(b)_ dalam subseksyen 2(3)—

(i) dengan menggantikan perkataan “yang berupa

prosiding jenayah” dengan perkataan
“di sesuatu Negara asing yang ditetapkan”;

(ii) dengan menggantikan perenggan _(a) dengan_

perenggan yang berikut:

“(a) dimulakan apabila apa-apa tindakan

dibawa ke mahkamah terhadap seseorang
berhubung dengan suatu kesalahan
berat asing;”; dan

(iii) dalam subperenggan (b)(vi), dengan memasukkan

selepas perkataan “harta” perkataan “atau
peralatan”.

**Pindaan seksyen 3**

**3.** Perenggan 3(c) Akta ibu dipinda dengan memasukkan selepas
perkataan “harta” perkataan “atau peralatan”.


-----

6 _Rang Undang-Undang_

**Pindaan seksyen 7**

**4. Subseksyen 7(2) Akta ibu dipinda dengan memasukkan**
selepas perkataan “saluran diplomatik” perkataan “, atau jika
hal keadaan menghendaki, boleh dibuat secara terus kepada
pihak berkuasa yang berkaitan sebagaimana yang ditentukan
oleh Negara asing itu”.

**Pindaan seksyen 13**

**5. Seksyen 13 Akta ibu dipinda—**

_(a) dalam subseksyen (1)—_

(i) dengan menggantikan perkataan “harta berkenaan

berada” dengan perkataan “harta atau peralatan
berkenaan berada”;

(ii) dalam perenggan _(b), dengan menggantikan_

perkataan “dalam prosiding jenayah yang telah
atau akan dimulakan di Malaysia, untuk menyekat
urusan mengenai apa-apa harta” dengan perkataan
“di Malaysia untuk menyekat urusan mengenai
apa-apa harta atau peralatan”; dan

_(b) dalam subseksyen (2)—_

(i) dalam perenggan _(a), dengan menggantikan_

perkataan “harta telah didapatkan” dengan
perkataan “harta atau peralatan telah didapatkan”;

(ii) dalam perenggan (b), dengan memasukkan selepas

perkataan “harta” perkataan “atau peralatan”;
dan

(iii) dalam perenggan _(c), dengan menggantikan_

perkataan “harta itu didapatkan” dengan
perkataan “harta atau peralatan itu didapatkan”.


-----

_Bantuan Bersama dalam Perkara Jenayah (Pindaan)_ 7

**Pindaan seksyen 19**

**6.** Seksyen 19 Akta ibu dipinda—

_(a) dalam subseksyen (2), dengan memasukkan selepas_

perkataan “saluran diplomatik” perkataan “, atau jika hal
keadaan menghendaki, boleh dibuat secara terus kepada
Peguam Negara”; dan

_(b)_ dalam subseksyen (3)—

(i) dengan memotong subperenggan _(c)(i); dan_

(ii) dalam subperenggan _(c)(iii)—_

(A) dalam subsubperenggan (B), dengan

menggantikan perkataan “harta yang
disyaki” dengan perkataan “harta atau
peralatan yang disyaki”; dan

(B) dengan memasukkan selepas perkataan

“perihalan mengenai harta” perkataan
“atau peralatan”.

**Pindaan seksyen 20**

**7.** Perenggan 20(1)(h) Akta ibu dipinda dengan memotong
perkataan “tidak begitu penting kepada penyiasatan atau”.

**Pindaan seksyen 23**

**8.** Subperenggan 23(4)(b)(i) Akta ibu dipinda dengan menggantikan
perkataan “berkemungkinan mempunyai nilai substansial,
sama ada benda itu sendiri atau bersama dengan benda lain, kepada”
dengan perkataan “adalah berkenaan dengan”.


-----

8 _Rang Undang-Undang_

**Pindaan seksyen 31**

**9.** Subseksyen 31(1) Akta ibu dipinda dengan menggantikan
perkataan “harta yang” di mana-mana jua terdapat dengan perkataan
“harta atau peralatan yang”.

**Pindaan seksyen 34**

**10.** Subseksyen 34(1) Akta ibu dipinda—

_(a) dalam perenggan_ _(c), dengan memasukkan selepas_

perkataan “harta” perkataan “atau peralatan”; dan

_(b)_ dalam perenggan _(e), dengan memasukkan selepas_

subsubperenggan (i)(B) subsubperenggan yang berikut:

“(C) peralatan atau nilai peralatan itu; atau”.

**Pindaan seksyen 36**

**11.** Subperenggan 36(2)(b)(i) Akta ibu dipinda dengan menggantikan
perkataan “berkemungkinan mempunyai nilai substansial, sama ada
benda itu sendiri atau bersama dengan benda lain, kepada”
dengan perkataan “adalah berkenaan dengan”.

**Pindaan seksyen 38**

**12. Seksyen 38 Akta ibu dipinda dalam nota bahu dengan**
menggantikan perkataan “berkenaan dengan pegawai diberi kuasa
**yang melaksanakan” dengan perkataan “kerana mematuhi”.**

**Seksyen baharu 41a**

**13. Akta ibu dipinda dengan memasukkan selepas seksyen 41**
seksyen yang berikut:

“Pemakaian undang-undang bertulis lain

**41a.** (1) Dalam memberikan bantuan dalam perkara jenayah
di bawah Bahagian ini, peruntukan undang-undang bertulis
lain yang berhubungan dengan kuasa pegawai diberi kuasa
hendaklah terpakai setakat peruntukan itu tidak bercanggah
dengan Akta ini.


-----

_Bantuan Bersama dalam Perkara Jenayah (Pindaan)_ 9

(2) Bagi maksud subseksyen (1), perlindungan dan

kekebalan yang diberikan kepada pegawai diberi kuasa itu
dalam melaksanakan kuasa di bawah undang-undang bertulis
lain itu hendaklah terpakai bagi pegawai diberi kuasa itu.”.

HURAIAN

Rang Undang-Undang ini bertujuan untuk meminda Akta Bantuan Bersama
dalam Perkara Jenayah 2002 (“Akta 621”). Tujuan utama pindaan ini adalah
untuk menambah baik peruntukan Akta 621 dalam memberikan bantuan bersama
dalam perkara jenayah antara Malaysia dengan negara lain.

2. _Fasal 1 mengandungi tajuk ringkas Akta yang dicadangkan dan kuasa_
Menteri untuk menetapkan tarikh permulaan kuat kuasa Akta yang dicadangkan.

3. Fasal 2 bertujuan untuk meminda seksyen 2 Akta 621. _Perenggan 2(a)_
bertujuan untuk meminda subseksyen 2(1) Akta 621 yang dengannya takrif tertentu
yang sedia ada dalam Akta 621 dicadangkan untuk dipinda. _Perenggan 2(a)_
juga bertujuan untuk memasukkan takrif baharu “peralatan” ke dalam Akta 621.

Takrif “institusi kewangan” dicadangkan untuk dipinda untuk mengemas kini

dan memperluas skop takrif institusi kewangan untuk memasukkan semua
institusi yang ditubuhkan di bawah undang-undang yang berkaitan.

Takrif “kesalahan berat” dicadangkan untuk dipinda bagi memperuntukkan

bahawa apa-apa kesalahan terhadap undang-undang Malaysia yang berkenaan
dengannya hukuman yang diperuntukkan oleh undang-undang itu ialah pemenjaraan
bagi tempoh sekurang-kurangnya satu tahun, atau suatu hukuman yang lebih berat
dan apa-apa percubaan, persubahatan atau komplot untuk melakukan mana-mana
kesalahan itu merupakan suatu kesalahan berat.

Takrif “kesalahan berat asing” dicadangkan untuk dipinda bagi

memperuntukkan bahawa apa-apa kesalahan terhadap undang-undang sesuatu
Negara asing yang ditetapkan yang berkenaan dengannya hukuman yang diperuntukkan
oleh undang-undang itu ialah pemenjaraan bagi tempoh sekurang-kurangnya
satu tahun, atau suatu hukuman yang lebih berat merupakan suatu kesalahan
berat asing.

Takrif “pegawai diberi kuasa” dicadangkan untuk dipinda untuk mengemas kini

sebutan bagi Suruhanjaya Pencegahan Rasuah Malaysia.

Takrif “peralatan” dimasukkan ke dalam Akta 621 bagi memperluas skop

Akta 621 untuk memasukkan peralatan yang digunakan dalam, atau berkaitan
dengan, pelakuan mana-mana kesalahan berat atau suatu kesalahan berat asing.


-----

10 _Rang Undang-Undang_

Takrif “perintah pelucuthakan” dicadangkan untuk dipinda bagi memperuntukkan

bahawa perintah pelucuthakan ertinya suatu perintah yang dibuat di Malaysia
bagi pelucuthakan harta dan peralatan. Pada masa kini, perintah pelucuthakan
hanya meliputi suatu perintah pelucuthakan bagi harta.

Takrif “perintah pelucuthakan asing” dicadangkan untuk dipinda bagi

memasukkan peralatan atau nilai peralatan itu dalam suatu perintah untuk
mendapatkan, melucuthakkan atau merampas yang dikeluarkan oleh mahkamah
di sesuatu Negara asing yang ditetapkan. Takrif “perintah pelucuthakan asing”
juga dicadangkan untuk dipinda bagi mengatasi kehendak yang tidak
praktikal bahawa sesuatu perintah pelucuthakan asing hendaklah hanya dikeluarkan
oleh Negara asing yang meminta selepas suatu arahan khas untuk Negara asing itu
dikeluarkan di bawah seksyen 18 Akta 621. Dalam hal keadaan yang lazim, suatu
perintah pelucuthakan asing telah terlebih dahulu dikeluarkan oleh suatu
pihak berkuasa kehakiman asing dan perintah itu dihantar ke Malaysia untuk
pelaksanaan melalui bantuan bersama dalam perkara jenayah sebelum
arahan khas berkenaan dengan Negara asing itu dikeluarkan.

Takrif “perkara jenayah sampingan” dicadangkan untuk dipinda bagi

memasukkan peralatan dalam penyekatan urusan dengan, atau penyitaan,
pelucuthakan atau perampasan, yang berkaitan dengan suatu kesalahan berat
atau suatu kesalahan berat asing. Dalam peruntukan sedia ada, suatu perkara
jenayah sampingan hanya meliputi penyekatan urusan dengan, atau penyitaan,
pelucuthakan atau perampasan, harta.

_Perenggan 2(b) bertujuan untuk meminda perenggan 2(3)(a) Akta 621 untuk_

menjelaskan bahawa prosiding kehakiman di sesuatu Negara asing yang ditetapkan
dimulakan apabila apa-apa tindakan dibawa di mahkamah terhadap seseorang
berhubung dengan suatu kesalahan berat asing. Perenggan 2(b) juga bertujuan
untuk meminda subperenggan 2(3)(b)(vi) Akta 621 untuk memperuntukkan
bahawa prosiding kehakiman di sesuatu Negara asing yang ditetapkan diselesaikan
apabila penunaian suatu perintah pelucuthakan asing dengan mendapatkan
peralatan.

4. _Fasal 3 bertujuan untuk meminda perenggan 3(c) Akta 621 bagi memperluas_
tujuan Akta 621 dalam memberikan dan memperoleh bantuan antarabangsa
dalam perkara jenayah termasuk mendapatkan, melucuthakkan atau merampas
peralatan berkenaan dengan suatu kesalahan berat atau suatu kesalahan berat
asing. Pada masa kini, bantuan antarabangsa dalam perkara jenayah hanya
meliputi mendapatkan, melucuthakkan atau merampas harta.

5. _Fasal 4_ bertujuan untuk meminda subseksyen 7(2) Akta 621 untuk
membolehkan Peguam Negara dalam hal keadaan tertentu untuk membuat
suatu permintaan bagi bantuan dalam perkara jenayah secara terus kepada
pihak berkuasa yang berkaitan sebagaimana yang ditentukan oleh sesuatu
Negara asing itu. Hal keadaan itu termasuklah jika tiada pejabat Kedutaan,
Suruhanjaya Tinggi, Konsulat Jeneral atau Konsulat Malaysia di Negara asing
itu atau jika permintaan perlu dilaksanakan dengan segera.

6. _Fasal 5 bertujuan untuk meminda seksyen 13 Akta 621._ _Perenggan 5(a)_
bertujuan untuk meminda subseksyen 13(1) Akta 621 bagi membolehkan
Peguam Negara meminta pihak berkuasa yang berkenaan sesuatu Negara asing
untuk membuat perkiraan bagi pelaksanaan perintah pelucuthakan
jika Peguam Negara berpuas hati bahawa terdapat alasan yang munasabah


-----

_Bantuan Bersama dalam Perkara Jenayah (Pindaan)_ 11

untuk mempercayai bahawa peralatan itu berada di Negara asing itu.
Pindaan yang dicadangkan juga bertujuan untuk mengadakan peruntukan bahawa
jika perintah pelucuthakan boleh dibuat di Malaysia, Peguam Negara boleh
meminta pihak berkuasa yang berkenaan sesuatu Negara asing itu membuat
perkiraan bagi menyekat urusan mengenai apa-apa harta atau peralatan.

_Perenggan 5(b) bertujuan untuk meminda perenggan 13(2)(a), (b) dan (c)_

Akta 621 untuk mengadakan peruntukan bahawa suatu perakuan yang dikeluarkan
oleh atau bagi pihak berkuasa yang berkenaan sesuatu Negara asing
yang menyatakan bahawa peralatan telah didapatkan, nilai peralatan itu dan tarikh
di mana peralatan itu telah didapatkan hendaklah diterima sebagai keterangan.

7. _Fasal 6 bertujuan untuk meminda subseksyen 19(2) Akta 621 untuk_
membolehkan sesuatu Negara asing yang ditetapkan dalam hal keadaan
tertentu untuk membuat suatu permintaan bagi bantuan dalam perkara jenayah
secara terus kepada Peguam Negara. Hal keadaan itu termasuklah jika tiada
pejabat Kedutaan, Suruhanjaya Tinggi, Konsulat Jeneral atau Konsulat Negara asing
yang ditetapkan itu di Malaysia atau jika permintaan itu perlu dilaksanakan
dengan segera. Fasal 6 juga bertujuan untuk meminda subperenggan 19(3)(c)(iii)
untuk mengadakan peruntukan jika permintaan oleh sesuatu Negara asing
yang ditetapkan kepada Malaysia untuk bantuan dalam perkara jenayah
berhubungan dengan pengesanan peralatan, permintaan itu hendaklah
disertakan dengan lokasi dan perihalan peralatan itu.

8. _Fasal 7 bertujuan untuk meminda perenggan 20(1)(h)_ Akta 621 untuk
memperuntukkan alasan penolakan yang jelas bagi permintaan bantuan hanya
bagi perkara yang boleh dengan munasabahnya didapati dengan cara lain.

9. _Fasal 8 bertujuan untuk meminda subperenggan 23(4)(b)(i) Akta 621 untuk_
memperuntukkan bahawa sesuatu permohonan bagi perintah pengemukaan
berhubung dengan dokumen perbankan dan kewangan dalam milikan institusi
kewangan boleh dibuat jika permohonan itu memenuhi syarat bahawa terdapat
alasan yang munasabah untuk mempercayai bahawa benda yang berkaitan
dengan permohonan itu adalah berhubungan dengan perkara jenayah yang
berkenaan dengannya permohonan itu dibuat. Di bawah peruntukan sedia ada,
syarat yang ketat dikenakan yang menurutnya mesti ditunjukkan bahawa benda
yang dengannya permohonan itu berkaitan berkemungkinan mempunyai nilai
substantial kepada perkara jenayah itu.

10. _Fasal 9 bertujuan untuk meminda subseksyen 31(1) Akta 621 untuk_

memperuntukkan bahawa pihak berkuasa yang berkenaan sesuatu Negara asing
yang ditetapkan boleh meminta Peguam Negara untuk membantu dalam
penguatkuasaan dan penunaian suatu perintah pelucuthakan asing terhadap
peralatan, atau untuk membantu menyekat urusan dalam apa-apa peralatan,
yang dipercayai dengan munasabahnya terletak di Malaysia.

11. _Fasal 10 bertujuan untuk meminda perenggan 34(1)(c)_ Akta 621 untuk

mengadakan peruntukan bahawa perakuan yang dikeluarkan oleh atau bagi
pihak berkuasa yang berkenaan sesuatu Negara asing yang ditetapkan yang
menyatakan bahawa peralatan lain yang boleh didapatkan di bawah suatu
perintah pelucuthakan asing masih belum didapatkan di Negara asing yang
ditetapkan itu hendaklah diterima sebagai keterangan tanpa bukti lanjut.


-----

12 _Rang Undang-Undang_

12. _Fasal 11 bertujuan untuk meminda subperenggan 36(2)(b)(i) Akta 621 untuk_

memperuntukkan bahawa sesuatu permohonan bagi waran geledah boleh
dibuat jika permohonan itu memenuhi syarat bahawa terdapat alasan yang
munasabah untuk mempercayai benda yang berkaitan dengan permohonan
itu adalah berhubungan dengan perkara jenayah yang berkenaan dengan
permohonan yang dibuat. Di bawah peruntukan sedia ada, syarat yang ketat
dikenakan yang menurutnya mesti ditunjukkan bahawa benda yang dengannya
permohonan itu berkaitan berkemungkinan mempunyai nilai substantial kepada
perkara jenayah itu.

13. _Fasal 12 bertujuan untuk meminda nota bahu seksyen 38 Akta 621 supaya_

selaras dengan peruntukannya yang berkenaan dengan perlindungan daripada tindakan
sivil dan jenayah kepada mana-mana orang yang mematuhi waran geledah.

14. _Fasal 13 bertujuan untuk memasukkan seksyen baharu 41a ke dalam Akta 621_

bagi memperuntukkan bahawa peruntukan mana-mana undang-undang bertulis
lain yang berhubungan dengan kuasa pegawai yang diberi kuasa hendaklah
terpakai setakat peruntukan itu tidak bercanggah dengan Akta 621 dan
perlindungan dan kekebalan yang diberikan kepada pegawai diberi kuasa itu
dalam melaksanakan kuasa di bawah undang-undang bertulis lain itu hendaklah
terpakai bagi pegawai diberi kuasa itu.

15. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)2884]


-----

