---
Year: 2023
Bill: D.R. 7/2023 - RUU Pemansuhan Hukuman Mati Mandatori 2023
Title: D.R. 7/2023 - RUU Pemansuhan Hukuman Mati Mandatori 2023
Download URL: https://www.parlimen.gov.my/files/billindex/pdf/2023/DR/DR%207%20-%20BM.pdf
URL: https://www.parlimen.gov.my/files/billindex/pdf/2023/DR/DR%207%20-%20BM.pdf
---
---
Reading:
Lulus

D.R. 7/2023



Bacaan Pertama Pada
:
27/03/2023


Bacaan Kedua Pada
:
03/04/2023


Dibentang Oleh
:
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)


Diluluskan Pada
:
03/04/2023


Dibentang Oleh
:
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)



Tutup
Lulus
D.R. 7/2023
27/03/2023
03/04/2023
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)
03/04/2023
YB Tuan Ramkarpal Singh a/l Karpal Singh - Timbalan Menteri di JPM (Undang-Undang dan Reformasi Institusi)
---

_Lembaga Lebuh Raya Malaysia (Pemerbadanan)_ 1

_(Pindaan)_

**D.R. 37/2023**

RANG UNDANG-UNDANG

_b e r n a m a_

Suatu Akta untuk meminda Akta Lembaga Lebuh Raya Malaysia
(Pemerbadanan) 1980.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Lembaga Lebuh Raya
Malaysia (Pemerbadanan) (Pindaan) 2023.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan tajuk panjang**

**2.** Akta Lembaga Lebuh Raya Malaysia (Pemerbadanan) 1980

[Akta 231], yang disebut “Akta ibu” dalam Akta ini, dipinda dalam
tajuk panjang dengan memotong perkataan “antara bandar”.


-----

2 _Rang Undang-Undang_

**Pindaan seksyen 2**

**3.** Seksyen 2 Akta ibu dipinda—

_(a)_ dengan memasukkan selepas takrif “kenderaan” takrif

yang berikut:

‘ “Ketua Pengarah” ertinya Ketua Pengarah

Lembaga Lebuh Raya Malaysia yang dilantik di bawah
seksyen 8;’;

_(b)_ dalam takrif “lebuh raya”—

(i) dengan memasukkan selepas perkataan

“garis tengah,” perkataan “lorong mendaki,
lorong memotong, terowong, gorong kotak kereta,
gantri, hentian sebelah, kemudahan sampingan,
ameniti,”; dan

(ii) dalam teks bahasa Inggeris, dengan menggantikan

perkataan “signs” dengan perkataan “signages”; dan

_(c)_ dengan memasukkan selepas takrif “lebuh raya” takrif

yang berikut:

‘ “Menteri” ertinya Menteri yang dipertanggungkan
dengan tanggungjawab bagi kerja raya;’.

**Pindaan seksyen 4**

**4.** Perenggan 4(1)(f) Akta ibu dipinda dengan memotong
perkataan “Lembaga”.

**Seksyen baharu 7a**

**5.** Akta ibu dipinda dengan memasukkan selepas seksyen 7
seksyen yang berikut:

“Penzahiran kepentingan

**7a. (1) Seseorang anggota Lembaga atau jawatankuasa yang**
mempunyai atau memperoleh suatu kepentingan secara langsung
atau tidak langsung dengan sendirinya, melalui anggota


-----

_Lembaga Lebuh Raya Malaysia (Pemerbadanan)_ 3

_(Pindaan)_

keluarganya atau sekutunya berhubung dengan apa-apa perkara
yang sedang dibincangkan oleh Lembaga atau jawatankuasa
hendaklah menzahirkan kepada Lembaga atau jawatankuasa
itu, hakikat kepentingannya dan jenis kepentingan itu.

(2) Penzahiran di bawah subseksyen (1) hendaklah direkodkan
dalam minit mesyuarat Lembaga atau jawatankuasa itu,
mengikut mana-mana yang berkenaan, yang dalamnya perkara
itu dibincangkan dan, selepas penzahiran itu, anggota itu—

_(a) tidak boleh hadir atau mengambil bahagian dalam_

mana-mana perbincangan atau keputusan Lembaga
atau jawatankuasa itu, mengikut mana-mana yang
berkenaan, mengenai perkara itu; dan

_(b) tidak boleh dikira bagi maksud membentuk kuorum_

Lembaga atau jawatankuasa, mengikut mana-mana
yang berkenaan,

apabila perkara itu dibincangkan atau diputuskan.

(3) Anggota Lembaga atau jawatankuasa yang tidak

menzahirkan kepentingannya sebagaimana yang dikehendaki
di bawah subseksyen (1) melakukan suatu kesalahan dan
boleh, apabila disabitkan, didenda tidak melebihi lima ratus
ribu ringgit atau dipenjarakan bagi tempoh tidak melebihi
lima tahun atau kedua-duanya.

(4) Tiada tindakan atau prosiding Lembaga atau jawatankuasa
boleh ditidaksahkan atas alasan bahawa mana-mana anggota
Lembaga atau jawatankuasa telah melanggar seksyen ini.

(5) Bagi maksud seksyen ini—

“anggota keluarganya”, berhubung dengan seseorang

anggota Lembaga atau jawatankuasa, termasuklah—

_(a)_ suami atau isterinya;

_(b)_ ibu atau bapanya termasuk ibu atau bapa suami

atau isterinya;

_(c)_ anaknya termasuk anak angkatnya atau anak tirinya;


-----

4 _Rang Undang-Undang_

_(d)_ adik-beradiknya termasuk adik-beradik suami

atau isterinya; dan

_(e)_ suami atau isteri anaknya atau adik-beradiknya; dan

“sekutu”, berhubung dengan anggota Lembaga atau

jawatankuasa, ertinya—

_(a)_ orang yang merupakan penama atau pekerja

anggota itu;

_(b)_ firma yang anggota itu atau mana-mana penamanya

merupakan seorang pekongsi;

_(c)_ pekongsi anggota itu;

_(d)_ pemegang amanah sesuatu amanah yang di bawahnya

anggota itu atau seorang anggota keluarganya ialah
seorang benefisiari; atau

_(e)_ mana-mana perbadanan mengikut pengertian

Akta Syarikat 2016 [Akta 777], yang anggota
itu atau mana-mana penamanya atau seseorang
anggota keluarganya ialah seorang pengarah atau
mempunyai pemegangan syer yang substansial dalam
perbadanan itu.”.

**Pindaan seksyen 9**

**6.** Seksyen 9 Akta ibu dipinda—

_(a)_ dengan menomborkan semula seksyen sedia ada sebagai

subseksyen (1); dan

_(b)_ dengan memasukkan selepas subseksyen (1) sebagaimana

yang dinomborkan semula subseksyen yang berikut:

“(2) Dalam menjalankan kewajipannya,

Ketua Pengarah hendaklah bertindak di bawah
kuasa am dan arahan Lembaga.


-----

_Lembaga Lebuh Raya Malaysia (Pemerbadanan)_ 5

_(Pindaan)_

(3) Lembaga boleh melantik secara sementara

mana-mana pegawai Lembaga untuk bertindak sebagai
Ketua Pengarah bagi tempoh—

_(a)_ apabila jawatan Ketua Pengarah itu kosong;

_(b)_ apabila Ketua Pengarah tidak hadir bertugas

atau tiada di Malaysia; atau

_(c)_ apabila Ketua Pengarah, atas apa-apa sebab lain,

tidak dapat melaksanakan kewajipannya.”.

**Pindaan seksyen 11**

**7.** Seksyen 11 Akta ibu dipinda—

_(a)_ dalam subseksyen (1)—

(i) dengan memasukkan selepas perenggan _(b)_

perenggan yang berikut:

“(ba) untuk menasihati Kerajaan Persekutuan

mengenai apa-apa perkara yang
berhubungan dengan lebuh raya;

_(bb) untuk membentuk, melaksanakan dan_

memantau piawaian bagi lebuh raya;

_(bc)_ untuk melaksanakan perancangan,

reka bentuk, pembinaan, pengendalian,
pengurusan dan penyenggaraan
lebuh raya;

_(bd) untuk menambah baik sistem pengurusan_

maklumat yang berhubungan dengan
lalu lintas di lebuh raya;

_(be)_ untuk menambah baik infrastruktur dan

kemudahan bagi lebuh raya;”;


-----

_Rang Undang-Undang_

(ii) dengan memasukkan selepas perenggan _(c)_

perenggan yang berikut:

“(ca) untuk mengenakan fi atau apa-apa caj lain

bagi perkhidmatan yang diberikan oleh
Lembaga sebagaimana yang ditentukan
oleh Menteri;”;

(iii) dalam perenggan (d), dengan memasukkan selepas

perkataan “penyelidikan” perkataan “dan kajian
mengenai apa-apa perkara yang berhubungan
dengan lebuh raya”; dan

(iv) dengan menggantikan perenggan _(e) dengan_

perenggan yang berikut:

“(e) untuk melakukan apa-apa perkara yang

bersampingan dengan mana-mana
fungsinya di bawah Akta ini.”; dan

_(b)_ dalam subseksyen (2)—

(i) dalam perenggan _(c), dengan memotong_

perkataan “dan” yang terdapat di hujung
perenggan itu; dan

(ii) dengan memasukkan selepas perenggan _(c)_

perenggan yang berikut:

“(ca) menetapkan sistem dan teknologi yang

digunakan bagi pungutan tol;

_(cb)_ menetapkan piawaian bagi—

(i) reka bentuk, pembinaan,

pengurusan, pengendalian dan
penyenggaraan lebuh raya;

(ii) pengurusan kemalangan dan

kecemasan di lebuh raya;

(iii) sistem pengawasan dan kawalan

lalu lintas;


-----

_Lembaga Lebuh Raya Malaysia (Pemerbadanan)_ 7

_(Pindaan)_

(iv) sistem pungutan tol; dan

(v) perkhidmatan berkaitan dengan

lebuh raya yang lain;

_(cc)_ mengadakan peruntukan bagi fi atau

apa-apa caj lain berhubung dengan
perkhidmatan yang diberikan oleh
Lembaga; dan”.

**Pindaan seksyen 12**

**8.** Seksyen 12 Akta ibu dipinda dengan memasukkan selepas
subseksyen (2) subseksyen yang berikut:

“(3) Jika terdapat apa-apa lebihan wang dalam

Kumpulan Wang di bawah perenggan (2)(a) berhubung
dengan pelaksanaan fungsi Lembaga di bawah Akta ini,
lebihan wang itu hendaklah dibayar oleh Lembaga ke dalam
Kumpulan Wang Disatukan Persekutuan.”.

**Pindaan seksyen 16**

**9.** Akta ibu dipinda dengan menggantikan seksyen 16 dengan
seksyen yang berikut:

“Kuasa untuk meminjam

**16.** Lembaga boleh meminjam dalam apa-apa bentuk dan
atas apa-apa terma sebagaimana yang diluluskan oleh Menteri
dan Menteri Kewangan, apa-apa wang yang diperlukan oleh
Lembaga bagi memenuhi mana-mana obligasinya, menunaikan
mana-mana fungsinya atau menjalankan kuasanya di bawah
Akta ini.”.


-----

8 _Rang Undang-Undang_

**Seksyen baharu 17a**

**10.** Akta ibu dipinda dengan memasukkan selepas seksyen 17
seksyen yang berikut:

“Kuasa untuk **menubuhkan syarikat**

**17** **a. Lembaga boleh, dengan kelulusan Menteri dan**
Menteri Kewangan, menubuhkan syarikat di bawah
Akta Syarikat 2016 untuk menjalankan atau terlibat dalam
apa-apa aktiviti yang telah dirancangkan atau dijalankan
oleh Lembaga dalam pelaksanaan fungsinya atau penjalanan
kuasanya di bawah Akta ini.”.

**Pindaan seksyen 25**

**11.** Seksyen 25 Akta ibu dipinda—

_(a)_ dalam subseksyen (1), dengan menggantikan perkataan

“melakukan suatu kesalahan dan boleh, apabila disabitkan,
didenda tidak melebihi lima ratus ringgit” dengan
perkataan “melakukan suatu kesalahan”; dan

_(b)_ dalam subseksyen (2), dengan menggantikan perkataan

“melakukan suatu kesalahan dan boleh, apabila disabitkan,
didenda tidak melebihi lima ribu ringgit atau dipenjarakan
bagi tempoh tidak melebihi satu tahun atau kedua-duanya”
dengan perkataan “melakukan suatu kesalahan”.

**Pindaan seksyen 26**

**12.** Seksyen 26 Akta ibu dipinda dengan menggantikan perkataan
“lima ribu ringgit” dengan perkataan “dua puluh ribu ringgit”.

**Seksyen baharu 26a dan 26b**

**13.** Akta ibu dipinda dengan memasukkan selepas seksyen 26
seksyen yang berikut:

“Pendakwaan

**26a.** Tiada pendakwaan boleh dimulakan bagi apa-apa kesalahan
di bawah Akta ini atau mana-mana peraturan-peraturan yang
dibuat di bawah Akta ini kecuali oleh atau dengan keizinan
bertulis Pendakwa Raya


-----

_Lembaga Lebuh Raya Malaysia (Pemerbadanan)_ 9

_(Pindaan)_

**Pengkompaunan kesalahan**

**26b.** (1) Menteri boleh, dengan kelulusan Pendakwa Raya,
membuat peraturan-peraturan yang menetapkan—

_(a) mana-mana kesalahan di bawah Akta ini atau_

mana-mana peraturan-peraturan yang dibuat
di bawah Akta ini sebagai suatu kesalahan yang
boleh dikompaun; dan

_(b) kaedah dan tatacara bagi mengkompaun kesalahan itu._

(2) Ketua Pengarah atau mana-mana pegawai Lembaga
yang diberi kuasa secara bertulis oleh Ketua Pengarah boleh,
dengan keizinan secara bertulis Pendakwa Raya, pada bila-bila
masa sebelum pendakwaan dimulakan, mengkompaun
mana-mana kesalahan yang boleh dikompaun dengan membuat
suatu tawaran bertulis kepada orang yang disyaki dengan
munasabah telah melakukan kesalahan itu apabila dibayar
kepada Ketua Pengarah, suatu jumlah wang yang tidak melebihi
lima puluh peratus daripada amaun denda maksimum yang
orang itu boleh dikenakan jika dia disabitkan atas kesalahan
itu, dalam masa sebagaimana yang dinyatakan dalam tawaran
bertulis itu.

(3) Tawaran bertulis di bawah subseksyen (2) boleh dibuat
pada bila-bila masa selepas kesalahan itu dilakukan tetapi
sebelum apa-apa pendakwaan baginya dimulakan, dan jika
amaun yang dinyatakan dalam tawaran bertulis itu tidak
dibayar dalam masa yang dinyatakan dalam tawaran bertulis
itu, atau apa-apa tempoh lanjutan sebagaimana yang diberikan
oleh Ketua Pengarah, pendakwaan bagi kesalahan itu boleh
dimulakan pada bila-bila masa selepas itu terhadap orang
yang kepadanya tawaran bertulis itu dibuat.

(4) Jika suatu kesalahan telah dikompaun di bawah

subseksyen (2), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
untuk mengkompaun itu dibuat, dan Ketua Pengarah, boleh
memulangkan apa-apa buku, akaun, rekod atau dokumen
lain termasuk rekod elektronik yang disita berkaitan dengan
kesalahan itu, tertakluk kepada apa-apa terma sebagaimana
yang difikirkan patut oleh Ketua Pengarah.


-----

10 _Rang Undang-Undang_

(5) Semua jumlah wang yang diterima oleh Ketua Pengarah
di bawah seksyen ini hendaklah dibayar ke dalam dan menjadi
sebahagian daripada Kumpulan Wang.”.

**Penggantian seksyen 27**

**14.** Akta ibu dipinda dengan menggantikan seksyen 27 dengan
seksyen yang berikut:

“Obligasi kerahsiaan

**27.** (1) Kecuali bagi mana-mana maksud Akta ini atau
bagi maksud apa-apa prosiding sivil atau jenayah di bawah
mana-mana undang-undang bertulis atau jika selainnya
dibenarkan oleh Lembaga—

_(a) tiada anggota Lembaga atau mana-mana_

jawatankuasanya atau mana-mana pegawai atau
pekhidmat atau ejen Lembaga atau mana-mana orang
yang menghadiri mana-mana mesyuarat Lembaga atau
mana-mana jawatankuasanya, sama ada semasa atau
selepas tempoh jawatan atau pekerjaannya, boleh
menzahirkan apa-apa maklumat yang didapatinya
semasa menjalankan tugasnya; dan

_(b) tiada seorang lain pun_ yang melalui apa-apa cara

mempunyai akses kepada apa-apa maklumat atau
dokumen yang berhubungan dengan hal ehwal
Lembaga boleh menzahirkan maklumat atau
dokumen itu.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau dipenjarakan
bagi tempoh tidak melebihi tiga tahun atau kedua-duanya.”.


-----

_Lembaga Lebuh Raya Malaysia (Pemerbadanan)_

_(Pindaan)_

**Seksyen baharu 33, 34 dan 35**


11


**15.** Akta ibu dipinda dengan memasukkan selepas seksyen 32
seksyen yang berikut:

“ **Perlindungan terhadap guaman dan prosiding**

**undang-undang**

**33. Tiada tindakan, guaman, pendakwaan atau prosiding**
lain boleh diambil atau dibawa, dimulakan atau dikekalkan
di mana-mana mahkamah terhadap Lembaga atau
mana-mana anggota Lembaga, anggota jawatankuasa, pegawai
atau pekhidmat Lembaga, atau ejen Lembaga, berkenaan
dengan apa-apa perbuatan, kecuaian atau keingkaran
yang dibuat atau ditinggalkan olehnya dengan suci hati,
atas sifat yang sedemikian.

**Akta Perlindungan** **Pihak Berkuasa Awam 1948**

**34. Akta Perlindungan Pihak Berkuasa Awam 1948 [Akta 198]**
hendaklah terpakai bagi apa-apa tindakan, guaman, pendakwaan
atau prosiding terhadap Lembaga atau mana-mana anggota
Lembaga, anggota jawatankuasa, pegawai atau pekhidmat
Lembaga, atau ejen Lembaga, berkenaan dengan apa-apa
perbuatan, kecuaian atau keingkaran yang dibuat atau dilakukan
olehnya dengan suci hati atau apa-apa peninggalan olehnya
dengan suci hati, atas sifat yang sedemikian.

**Kuasa untuk meminda Jadual**

**35. Menteri boleh, melalui perintah yang disiarkan dalam**
_Warta, meminda Jadual kepada Akta ini.”._

**Pindaan Jadual**

**16.** Jadual kepada Akta ibu dipinda dalam teks bahasa kebangsaan,
dalam subperenggan 1(1), dengan menggantikan perkataan “ahli”
dengan perkataan “anggota”.


-----

12 _Rang Undang-Undang_

HURAIAN

Rang Undang-Undang ini bertujuan untuk meminda Akta Lembaga Lebuh
Raya Malaysia (Pemerbadanan) 1980 (“Akta 231”).

2. Fasal _1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. Fasal 2 bertujuan untuk meminda tajuk panjang Akta 231 untuk
mengecualikan lebuh raya antara bandar daripada ruang lingkup Akta 231.

4. Fasal 3 bertujuan untuk meminda seksyen 2 Akta 231 untuk memasukkan
takrif baharu dan untuk meminda takrif tertentu yang sedia ada.

5. Fasal 4 bertujuan untuk meminda perenggan 4(1)(f) Akta 231 yang
berbangkit daripada takrif baharu “Ketua Pengarah” yang dimasukkan ke dalam
seksyen 2 Akta 231.

6. Fasal 5 bertujuan untuk memasukkan seksyen baharu 7a ke dalam
Akta 231 untuk menghendaki penzahiran apa-apa kepentingan oleh anggota
Lembaga dan jawatankuasanya.

7. Fasal 6 bertujuan untuk meminda seksyen 9 Akta 231 untuk
memperuntukkan bahawa Lembaga boleh melantik secara sementara
mana-mana pegawai Lembaga untuk bertindak sebagai Ketua Pengarah dalam
ketiadaan Ketua Pengarah.

8. Fasal 7 bertujuan untuk meminda seksyen 11 Akta 231.

_Subfasal 7(a) bertujuan untuk memasukkan fungsi baharu Lembaga,_

yang antara lain, untuk menasihati Kerajaan Persekutuan mengenai
apa-apa perkara yang berhubungan dengan lebuh raya, untuk membentuk
piawaian bagi lebuh raya dan untuk melaksanakan perancangan, reka bentuk,
pembinaan, pengendalian, pengurusan dan penyenggaraan lebuh raya.

_Subfasal 7(b)_ bertujuan untuk memberi Lembaga kuasa untuk membuat

peraturan-peraturan, dengan kelulusan Menteri, mengenai perkara tertentu
sebagai tambahan kepada perkara sedia ada yang dinyatakan dalam
subseksyen 11(2) Akta 231.

9. Fasal 8 bertujuan untuk meminda seksyen 12 Akta 231 untuk mengadakan
peruntukan bagi pembayaran apa-apa lebihan wang dalam Kumpulan Wang
di bawah perenggan 12(2)(a) Akta 231 berhubung dengan pelaksanaan fungsi
Lembaga ke dalam Kumpulan Wang Disatukan Persekutuan.

10. _Fasal 9_ bertujuan untuk meminda seksyen 16 Akta 231 untuk

memperuntukkan bahawa Lembaga boleh meminjam apa-apa wang
yang diperlukan oleh Lembaga tertakluk kepada kelulusan Menteri dan
Menteri Kewangan.

11. _Fasal 10 bertujuan untuk memasukkan seksyen baharu 17a ke dalam_

Akta 231. Seksyen 17a yang dicadangkan memperkatakan kuasa Lembaga
untuk menubuhkan syarikat dengan kelulusan Menteri dan Menteri Kewangan.


-----

_Lembaga Lebuh Raya Malaysia (Pemerbadanan)_

_(Pindaan)_


13


12. _Fasal 11_ bertujuan untuk meminda seksyen 25 Akta 231 untuk

memasukkan penalti di bawah seksyen 25 Akta 231 ke dalam penalti am
di bawah seksyen 26 Akta 231.

13. _Fasal 12 bertujuan untuk meminda seksyen 26 Akta 231 untuk menaikkan_

denda bagi penalti am daripada lima ribu ringgit kepada dua puluh ribu ringgit.

14. _Fasal 13_ bertujuan untuk memasukkan seksyen baharu 26a dan 26b

ke dalam Akta 231.

Seksyen 26a yang dicadangkan bertujuan untuk memperuntukkan bahawa

tiada pendakwaan boleh dimulakan bagi apa-apa kesalahan di bawah Akta 231
atau mana-mana peraturan-peraturan yang dibuat di bawah Akta 231 kecuali
oleh atau dengan keizinan bertulis Pendakwa Raya.

Seksyen 26b yang dicadangkan bertujuan untuk memberi Menteri kuasa,

dengan kelulusan Pendakwa Raya, untuk membuat peraturan-peraturan
yang menetapkan mana-mana kesalahan di bawah Akta 231 atau mana-mana
peraturan-peraturan yang dibuat di bawah Akta 231 boleh dikompaun serta
kaedah dan tatacara bagi mengkompaun kesalahan itu. Fasal ini juga bertujuan
untuk memberikan kuasa kepada mana-mana pegawai yang diberi kuasa oleh
Lembaga untuk melaksanakan pengkompaunan kesalahan itu dengan keizinan
secara bertulis Pendakwa Raya.

15. _Fasal 14 bertujuan untuk menggantikan seksyen 27 Akta 231 untuk_

memperkatakan obligasi kerahsiaan berhubung dengan apa-apa penzahiran
maklumat atau dokumen yang diperoleh di bawah Akta 231.

16. _Fasal 15_ bertujuan untuk memasukkan seksyen baharu 33, 34 dan 35

ke dalam Akta 231.

Seksyen 33 yang dicadangkan bertujuan untuk mengadakan peruntukan bagi

perlindungan Lembaga, mana-mana anggota Lembaga, anggota jawatankuasa,
pegawai atau pekhidmat Lembaga, atau ejen Lembaga terhadap guaman dan
prosiding undang-undang di bawah Akta 231.

Seksyen 34 yang dicadangkan bertujuan untuk mengadakan peruntukan bagi

pemakaian Akta Perlindungan Pihak Berkuasa Awam 1948 [Akta 198] kepada
Lembaga, anggota Lembaga, anggota jawatankuasa, pegawai atau pekhidmat
Lembaga, atau ejen Lembaga di bawah Akta 231.

Seksyen 35 yang dicadangkan bertujuan untuk memberi Menteri kuasa untuk
meminda Jadual kepada Akta 231.

17. _Fasal 16 bertujuan untuk meminda Jadual kepada Akta 231 bagi_

maksud keselarasan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2862]


-----

