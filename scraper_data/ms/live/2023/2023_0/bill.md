---
Year: 2023
Bill: D.R.10/2023 - RUU Pengangkutan Awam Darat (Pindaan) 2023
Title: D.R.10/2023 - RUU Pengangkutan Awam Darat (Pindaan) 2023
Download URL: https://www.parlimen.gov.my/files/billindex/pdf/2023/DR/DR%2010%20-%20BM.pdf
URL: https://www.parlimen.gov.my/files/billindex/pdf/2023/DR/DR%2010%20-%20BM.pdf
---
---
Reading:
Lulus

D.R.10/2023



Bacaan Pertama Pada
:
27/03/2023


Bacaan Kedua Pada
:
04/04/2023


Dibentang Oleh
:
YB Tuan Anthony Loke Siew Fook - Menteri Pengangkutan


Diluluskan Pada
:
04/04/2023


Dibentang Oleh
:
YB Tuan Anthony Loke Siew Fook - Menteri Pengangkutan



Tutup
Lulus
D.R.10/2023
27/03/2023
04/04/2023
YB Tuan Anthony Loke Siew Fook - Menteri Pengangkutan
04/04/2023
YB Tuan Anthony Loke Siew Fook - Menteri Pengangkutan
---

_Suruhanjaya Hak Asasi Manusia Malaysia (Pindaan)_ 1

**D.R. 40/2023**

RANG UNDANG-UNDANG

_b e r n a m a_

Suatu Akta untuk meminda Akta Suruhanjaya Hak Asasi Manusia
Malaysia 1999.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Suruhanjaya Hak Asasi
Manusia Malaysia (Pindaan) 2023.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 4**

**2.** Akta Suruhanjaya Hak Asasi Manusia Malaysia 1999 [Akta 597],
yang disebut “Akta ibu” dalam Akta ini, dipinda dalam seksyen 4—

_(a)_ dalam subseksyen (2)—

(i) dengan menggantikan perenggan _(d) dengan_

perenggan yang berikut:

“(d) untuk melawat mana-mana tempat tahanan,

institusi dan tempat lain mengikut
tatacara sebagaimana yang ditetapkan


-----

_Rang Undang-Undang_

oleh undang-undang bertulis atau yang
dinyatakan dalam garis panduan yang
berhubungan dengan tempat tahanan,
institusi dan tempat itu dan untuk membuat
syor yang perlu;”;

(ii) dalam perenggan (e), dengan memotong perkataan

“dan” di hujung perenggan itu;

(iii) dengan memasukkan selepas perenggan _(e)_

perenggan yang berikut:

“(ea) berkenaan dengan kanak-kanak–

(i) untuk menerima apa-apa komunikasi

daripada kanak-kanak sama ada
secara langsung atau melalui
mana-mana orang atau pihak
berkuasa yang berhubungan dengan
aduan dan keperluan kanak-kanak
itu dan untuk bertindak atas aduan
dan keperluan itu; dan

(ii) untuk mengadakan dan menerima

pakai mekanisme dan tatacara
dalam menggalakkan penyertaan
kanak-kanak dalam perkara
yang berkenaan dengan mereka;
dan”; dan

_(b)_ dengan menggantikan subseksyen (3) dengan subseksyen

yang berikut:

“(3) Lawatan oleh Suruhanjaya ke mana-mana

tempat tahanan, institusi dan tempat lain di bawah
perenggan 2(d) tidak boleh dihalang oleh orang yang
bertanggungjawab bagi tempat tahanan, institusi
atau tempat itu jika tatacara yang ditetapkan oleh
undang-undang bertulis atau yang dinyatakan dalam
garis panduan yang berhubungan dengan tempat tahanan,
institusi atau tempat itu telah dipatuhi.”.


-----

_Suruhanjaya Hak Asasi Manusia Malaysia (Pindaan)_ 3

**Pindaan seksyen 5**

**3.** Seksyen 5 Akta ibu dipinda—

_(a)_ dalam subseksyen (1), dengan memasukkan selepas perkataan

“terdiri daripada” perkataan “tidak kurang daripada
tujuh dan”;

_(b)_ dengan menggantikan subseksyen (3) dengan subseksyen

yang berikut:

“(3) Anggota Suruhanjaya hendaklah dilantik dalam
kalangan warganegara Malaysia yang mempunyai
pengetahuan atau pengalaman praktikal dalam
perkara hak asasi manusia, yang terdiri daripada lelaki dan
wanita daripada pelbagai latar belakang agama atau ras,
dan orang kurang upaya.”; dan

_(c)_ dengan memasukkan selepas subseksyen (3) subseksyen

yang berikut:

“(3a) Anggota Suruhanjaya yang dilantik di bawah
seksyen ini hendaklah terdiri daripada sekurang-kurangnya
seorang wakil dalam kalangan orang kurang
upaya dan sekurang-kurangnya tiga puluh peratus
wakil dalam kalangan wanita.

(3b) Mana-mana orang yang terlibat secara aktif dalam
politik dan berdaftar dengan mana-mana parti politik
tidak boleh dilantik sebagai anggota Suruhanjaya.”.

**Seksyen baharu** **6a**

**4.** Akta ibu dipinda dengan memasukkan selepas seksyen 6
seksyen yang berikut:

“Ketua Pesuruhjaya Kanak-Kanak dan Pesuruhjaya

**Kanak-Kanak**

**6a.** (1) Yang di-Pertuan Agong hendaklah menetapkan dalam
kalangan anggota Suruhanjaya yang dilantik di bawah seksyen 5,
seorang Ketua Pesuruhjaya Kanak-Kanak dan dua orang
Pesuruhjaya Kanak-Kanak untuk menguruskan perkara hak
asasi manusia yang berhubungan dengan kanak-kanak.


-----

4 _Rang Undang-Undang_

(2) Tempoh jawatan Ketua Pesuruhjaya Kanak-Kanak dan
Pesuruhjaya Kanak-Kanak adalah selama tempoh keanggotaan
mereka dalam Suruhanjaya.

(3) Fungsi Ketua Pesuruhjaya Kanak-Kanak dan Pesuruhjaya
Kanak-Kanak di bawah seksyen ini hendaklah sebagai
tambahan kepada, dan tidak mengurangkan, fungsi mereka
sebagai anggota Suruhanjaya.

(4) Dalam menjalankan fungsi mereka, Ketua Pesuruhjaya
Kanak-Kanak dan Pesuruhjaya Kanak-Kanak hendaklah tertakluk
kepada arahan Pengerusi Suruhanjaya.”.

**Pindaan seksyen 8**

**5.** Seksyen 8 Akta ibu dipinda—

_(a)_ dalam subseksyen (1), dengan memasukkan selepas perkataan

“Pengerusi Suruhanjaya” perkataan “, Ketua Pesuruhjaya
Kanak-Kanak dan Pesuruhjaya Kanak-Kanak”; dan

_(b)_ dalam subseksyen (2), dengan memasukkan selepas

perkataan “anggota Suruhanjaya” perkataan “, selain anggota
yang disebut dalam subseksyen (1),”.

**Pindaan seksyen 10**

**6.** Akta ibu dipinda dengan menggantikan subperenggan 10(d)(ii)
dengan subperenggan yang berikut:

“(ii) telah melanggar tatalaku yang diadakan di bawah

seksyen 10a; atau”.

**Seksyen baharu** **10a dan** **10b**

**7.** Akta ibu dipinda dengan memasukkan selepas seksyen 10
seksyen yang berikut:

“Tatalaku

**10a.** (1) Menteri boleh mengadakan suatu tatalaku yang
hendaklah dipatuhi oleh anggota Suruhanjaya.


-----

_Suruhanjaya Hak Asasi Manusia Malaysia (Pindaan)_ 5

(2) Tatalaku yang diadakan di bawah subseksyen (1)

hendaklah disiarkan dalam _Warta._

(3) Jika sampai kepada pengetahuan Menteri bahawa terdapat
suatu pelanggaran tatalaku yang dikatakan telah dilakukan oleh
mana-mana anggota Suruhanjaya, Menteri hendaklah merujukkan
perkara itu kepada Perdana Menteri bagi pelantikan suatu
tribunal penyiasatan di bawah seksyen 10b.

**Tribunal penyiasatan**

**10b.** (1) Tribunal penyiasatan hendaklah terdiri daripada tiga
anggota yang dilantik oleh Perdana Menteri.

(2) Tribunal penyiasatan hendaklah mempunyai kuasa

untuk menjalankan penyiasatan terhadap pelanggaran tatalaku
yang dikatakan telah dilakukan oleh anggota Suruhanjaya dan
hendaklah membuat dapatannya dan boleh membuat apa-apa
syor berdasarkan dapatannya itu kepada Perdana Menteri.

(3) Anggota tribunal penyiasatan yang dilantik di bawah
subseksyen (1) boleh dibayar apa-apa elaun sebagaimana yang
ditentukan oleh Perdana Menteri.

(4) Tribunal penyiasatan hendaklah menjalankan penyiasatannya
mengikut tatacara sebagaimana yang ditetapkan oleh Menteri
dalam peraturan-peraturan.

(5) Jika suatu penyiasatan dimulakan berkenaan dengan
pelanggaran tatalaku yang dikatakan telah dilakukan
oleh seseorang anggota Suruhanjaya di bawah seksyen ini,
Yang di-Pertuan Agong boleh, atas syor Perdana Menteri,
menggantung anggota Suruhanjaya itu daripada menjalankan
fungsinya sehingga tribunal penyiasatan membuat dapatannya
di bawah subseksyen (8) atau sehingga suatu keputusan
dibuat oleh Yang di-Pertuan Agong berkenaan dengan
subperenggan 10(d)(ii), mengikut mana-mana yang terkemudian.

(6) Jika anggota Suruhanjaya digantung daripada menjalankan
fungsinya di bawah subseksyen (5), anggota Suruhanjaya itu
hanyalah berhak menerima tidak kurang daripada separuh
daripada saraan atau elaunnya, mengikut mana-mana yang
berkenaan, selama tempoh penggantungannya.


-----

_Rang Undang-Undang_

(7) Bagi maksud penyiasatan di bawah seksyen ini, tribunal
penyiasatan boleh—

_(a)_ mengumpul apa-apa keterangan yang berhubungan

dengan pengataan pelanggaran tatalaku itu dan
memeriksa mana-mana orang yang difikirkannya
perlu;

_(b)_ menghendaki mana-mana orang untuk menghadiri

mana-mana mesyuarat tribunal penyiasatan untuk
memberikan keterangan atau mengemukakan apa-apa
dokumen atau benda lain dalam milikannya; atau

_(c)_ mengambil apa-apa tindakan yang perlu untuk

mendapatkan penjelasan lanjut mengenai perkara
yang berhubungan dengan penyiasatan itu.

(8) Apabila selesai penyiasatan—

_(a)_ jika tribunal penyiasatan mendapati bahawa terdapat

suatu pelanggaran tatalaku oleh anggota Suruhanjaya
itu, tribunal penyiasatan hendaklah mengesyorkan
kepada Perdana Menteri supaya anggota Suruhanjaya
itu dipecat daripada menjadi anggota Suruhanjaya;
atau

_(b)_ jika tribunal penyiasatan mendapati bahawa tiada

pelanggaran tatalaku oleh anggota Suruhanjaya
itu, tribunal penyiasatan hendaklah menggugurkan
perkara itu dan memaklumkan Perdana Menteri
dengan sewajarnya.

(9) Dalam hal penggantungan seseorang anggota Suruhanjaya
di bawah subseksyen (5), jika tribunal penyiasatan mendapati
bahawa tiada pelanggaran tatalaku oleh anggota Suruhanjaya itu,
anggota Suruhanjaya itu hendaklah berhak menerima
mana-mana bahagian saraan atau elaunnya, mengikut
mana-mana yang berkenaan, yang tidak dibayar kepadanya
selama tempoh penggantungannya.”.


-----

_Suruhanjaya Hak Asasi Manusia Malaysia (Pindaan)_ 7

**Pindaan seksyen** **11a**

**8.** Seksyen 11a Akta ibu dipinda dengan memasukkan selepas
subseksyen (2) subseksyen yang berikut:

“(2a) Anggota jawatankuasa boleh dibayar apa-apa elaun

sebagaimana yang ditentukan oleh Perdana Menteri.”.

**Pindaan seksyen 13**

**9.** Seksyen 13 Akta ibu dipinda dengan memasukkan selepas
subseksyen (2) subseksyen yang berikut:

“(3) Jika Suruhanjaya telah merujukkan apa-apa pelanggaran
hak asasi manusia kepada pihak berkuasa atau orang yang berkaitan
di bawah subseksyen (2), pihak berkuasa atau orang yang
berkaitan itu hendaklah memaklumkan Suruhanjaya mengenai
apa-apa tindakan yang diambil oleh pihak berkuasa atau orang
yang berkaitan itu berhubung dengan pelanggaran hak asasi
manusia itu.”.

**Pindaan seksyen 14**

**10.** Seksyen 14 Akta ibu dipinda dengan menggantikan subseksyen (2)
dengan subseksyen yang berikut:

“(2) Walau apa pun perenggan (1)(c), jika orang yang
dipanggil itu ialah seseorang yang berada dalam tahanan
di suatu tempat tahanan di bawah mana-mana undang-undang
bertulis, atau ditempatkan di mana-mana institusi atau tempat
lain, saman itu hendaklah dikeluarkan mengikut undang-undang
bertulis atau garis panduan, mengikut mana-mana
yang berkenaan, yang terpakai bagi tempat tahanan, institusi
atau tempat itu.”.


-----

8 _Rang Undang-Undang_

**Penggantian seksyen 22**

**11.** Akta ibu dipinda dengan menggantikan seksyen 22 dengan
seksyen yang berikut:

“Peraturan-peraturan

**22. (1) Menteri boleh, selepas berunding dengan Suruhanjaya,**
membuat peraturan-peraturan bagi maksud melaksanakan atau
menguatkuasakan peruntukan Akta ini.

(2) Tanpa menjejaskan keluasan subseksyen (1),

peraturan-peraturan boleh dibuat bagi maksud yang berikut:

_(a)_ untuk menetapkan tatacara bagi penjalanan siasatan

di bawah Akta ini; dan

_(b)_ untuk mengadakan peruntukan bagi perkara yang

berhubungan dengan penyiasatan oleh tribunal
penyiasatan termasuk—

(i) tatacara bagi penjalanan penyiasatan oleh

tribunal penyiasatan; dan

(ii) peluang bagi suatu representasi dibuat oleh

anggota Suruhanjaya yang dengannya
penyiasatan itu berkaitan sebelum sesuatu
dapatan dibuat oleh tribunal penyiasatan.”.

HURAIAN

Rang Undang-Undang ini bertujuan untuk meminda Akta Suruhanjaya Hak
Asasi Manusia Malaysia 1999 (“Akta 597”).

2. Fasal 1 mengandungi tajuk ringkas dan peruntukan mengenai permulaan
kuat kuasa Akta yang dicadangkan.

3. Fasal 2 bertujuan untuk meminda seksyen 4 Akta 597 untuk memperuntukkan
secara nyata kuasa Suruhanjaya Hak Asasi Manusia (“Suruhanjaya”) dalam
menjalankan fungsinya, untuk melawat, selain tempat tahanan, mana-mana
institusi dan tempat lain mengikut tatacara yang ditetapkan oleh
undang-undang bertulis atau yang dinyatakan dalam garis panduan yang berhubungan
dengan institusi dan tempat itu. _Fasal ini juga bertujuan untuk memberikan_


-----

_Suruhanjaya Hak Asasi Manusia Malaysia (Pindaan)_ 9

kuasa tambahan kepada Suruhanjaya dalam menguruskan perkara hak asasi
manusia yang berhubungan dengan kanak-kanak, iaitu, untuk menerima apa-apa
komunikasi daripada kanak-kanak sama ada secara langsung atau melalui
mana-mana orang atau pihak berkuasa yang berhubungan dengan aduan dan
keperluan kanak-kanak dan untuk bertindak atas aduan dan keperluan itu. Fasal ini
juga memberi Suruhanjaya kuasa untuk mengadakan dan menerima pakai
mekanisme dan tatacara dalam menggalakkan penyertaan kanak-kanak dalam
perkara yang berkenaan dengan mereka.

4. Fasal 3 bertujuan untuk meminda seksyen 5 Akta 597 yang berhubungan
dengan bilangan keanggotaan Suruhanjaya dan kriteria pelantikan anggota
Suruhanjaya. Pindaan ini bertujuan untuk mengadakan peruntukan bagi bilangan
minimum keanggotaan Suruhanjaya dan untuk memperuntukkan secara nyata
bahawa anggota Suruhanjaya hendaklah dilantik dalam kalangan warganegara
Malaysia yang mempunyai pengetahuan atau pengalaman praktikal dalam
perkara hak asasi manusia, yang terdiri daripada lelaki dan wanita daripada
pelbagai latar belakang agama atau kaum, dan orang kurang upaya. Anggota
Suruhanjaya yang dilantik hendaklah terdiri daripada sekurang-kurangnya
seorang wakil orang kurang upaya dan sekurang-kurangnya tiga puluh peratus
wakil dalam kalangan wanita. Orang yang terlibat secara aktif dalam politik
dan berdaftar dengan mana-mana parti politik tidak boleh dilantik sebagai
anggota Suruhanjaya. Pindaan ini adalah selaras dengan aspirasi Kerajaan
untuk memastikan keanggotaan Suruhanjaya merangkumi semua golongan
masyarakat dan untuk memastikan Suruhanjaya menjalankan fungsinya secara
bebas dan dengan integriti.

5. Fasal 4 bertujuan untuk memasukkan seksyen baharu 6a ke dalam Akta 597
untuk mengadakan peruntukan bagi pelantikan Ketua Pesuruhjaya Kanak-Kanak
dan dua orang Pesuruhjaya Kanak-Kanak dalam kalangan anggota Suruhanjaya dengan
fungsi untuk menguruskan perkara hak asasi manusia yang berhubungan dengan
kanak-kanak. Tempoh jawatan Ketua Pesuruhjaya Kanak-Kanak dan setiap
Pesuruhjaya Kanak-Kanak ialah tempoh keanggotaan mereka dalam Suruhanjaya.
Seksyen baharu ini juga menjelaskan bahawa fungsi Ketua Pesuruhjaya
Kanak-Kanak dan Pesuruhjaya Kanak-Kanak di bawah seksyen ini hendaklah
sebagai tambahan kepada, dan tidak mengurangkan, fungsi mereka
sebagai anggota Suruhanjaya. Seksyen ini juga memperuntukkan bahawa
dalam menjalankan fungsi mereka, Ketua Pesuruhjaya Kanak-Kanak dan
Pesuruhjaya Kanak-Kanak hendaklah tertakluk kepada arahan Pengerusi Suruhanjaya.

6. Fasal 5 bertujuan untuk meminda seksyen 8 Akta 597 untuk memperuntukkan
bahawa selain Pengerusi Suruhanjaya, Ketua Pesuruhjaya Kanak-Kanak dan
Pesuruhjaya Kanak-Kanak hendaklah dibayar saraan dan elaun memandangkan
mereka merupakan Pesuruhjaya yang ditetapkan secara khas untuk menguruskan
perkara hak asasi manusia yang berhubungan dengan kanak-kanak dan hendaklah
bekerja secara sepenuh masa.

7. Fasal 6 bertujuan untuk meminda seksyen 10 Akta 597 yang
berhubungan dengan kehilangan kelayakan anggota Suruhanjaya dengan
menggantikan subperenggan 10(d)(ii) Akta 597 untuk memperuntukkan bahawa
seseorang anggota Suruhanjaya boleh dipecat daripada jawatannya oleh
Yang di-Pertuan Agong jika Yang di-Pertuan Agong, atas syor Perdana Menteri,
berpendapat bahawa anggota itu telah melanggar tatalaku yang diadakan
di bawah seksyen baharu 10a.


-----

10 _Rang Undang-Undang_

8. Fasal 7 bertujuan untuk memasukkan seksyen baharu 10a dan 10b ke dalam
Akta 597. Seksyen baharu 10a memperuntukkan bahawa Menteri boleh
mengadakan tatalaku yang hendaklah dipatuhi oleh anggota Suruhanjaya
manakala seksyen baharu 10b memperuntukkan mengenai pelantikan anggota
tribunal penyiasatan dan bahawa anggota tribunal penyiasatan boleh
dibayar elaun. Tribunal penyiasatan hendaklah mempunyai kuasa untuk
menjalankan penyiasatan terhadap pelanggaran tatalaku yang dikatakan telah
dilakukan oleh anggota Suruhanjaya dan hendaklah membuat dapatannya
dan boleh membuat apa-apa syor berdasarkan dapatannya kepada Perdana
Menteri. Bagi maksud penyiasatan, tribunal penyiasatan boleh mengumpul
apa-apa bukti yang berhubungan dengan pelanggaran tatalaku yang dikatakan
itu dan memeriksa mana-mana orang yang difikirkannya perlu, menghendaki
mana-mana orang untuk menghadiri mana-mana mesyuarat tribunal penyiasatan
untuk memberikan keterangan atau mengemukakan apa-apa dokumen atau benda
lain dalam milikannya atau mengambil apa-apa tindakan yang perlu untuk
mendapatkan penjelasan lanjut mengenai perkara yang berhubungan dengan
penyiasatan itu. Jika tribunal penyiasatan mendapati, selepas penyiasatannya
selesai, bahawa terdapat pelanggaran tatalaku, tribunal penyiasatan hendaklah
mengesyorkan kepada Perdana Menteri supaya anggota Suruhanjaya itu dipecat
daripada menjadi anggota Suruhanjaya. Jika tribunal penyiasatan mendapati
bahawa tiada pelanggaran tatalaku, tribunal penyiasatan hendaklah menggugurkan
perkara itu dan memaklumkan Perdana Menteri dengan sewajarnya. Seksyen
baharu ini juga memperuntukan bahawa jika penyiasatan dimulakan berkenaan
dengan pelanggaran tatalaku yang dikatakan itu, Yang di-Pertuan Agong
boleh, atas syor Perdana Menteri, menggantung anggota Suruhanjaya itu
daripada menjalankan fungsinya.

9. Fasal 8 bertujuan untuk meminda seksyen 11a Akta 597 yang berhubungan
dengan jawatankuasa yang dirundingi oleh Perdana Menteri sebelum memberikan
nasihatnya kepada Yang di-Pertuan Agong mengenai pelantikan anggota
Suruhanjaya. Melalui pindaan ini, subseksyen baharu 11a(2a) dimasukkan
ke dalam Akta 597 untuk memperuntukkan bahawa anggota jawatankuasa itu
boleh dibayar elaun sebagaimana yang ditentukan oleh Perdana Menteri.

10. _Fasal 9 bertujuan untuk memasukkan subseksyen baharu 13(3) ke dalam_

Akta 597 untuk memperuntukkan bahawa jika Suruhanjaya telah merujukkan
apa-apa pelanggaran hak asasi manusia kepada pihak berkuasa atau orang
yang berkaitan, pihak berkuasa atau orang yang berkaitan yang dirujuk itu
hendaklah memaklumkan Suruhanjaya mengenai apa-apa tindakan yang diambil
berhubung dengan pelanggaran hak asasi manusia itu.

11. _Fasal 10 bertujuan untuk menggantikan subseksyen 14(2) Akta 597 yang_

berhubungan dengan kuasa Suruhanjaya dalam menjalankan siasatan terhadap
aduan pengataan pelanggaran hak asasi manusia untuk memanggil mana-mana
orang yang berada dalam tahanan di tempat tahanan di bawah mana-mana
undang-undang bertulis, atau yang ditempatkan di mana-mana institusi atau tempat
lain untuk memperuntukkan bahawa saman bagi maksud memanggil orang itu
hendaklah dikeluarkan mengikut undang-undang bertulis atau garis panduan
yang terpakai bagi tempat tahanan, institusi atau tempat itu.


-----

_Suruhanjaya Hak Asasi Manusia Malaysia (Pindaan)_ 11

12. _Fasal 11 bertujuan untuk menggantikan seksyen 22 Akta 597 yang_

berhubungan dengan kuasa Menteri untuk membuat peraturan-peraturan
di bawah Akta 597 berbangkit daripada kemasukan peruntukan yang
berhubungan dengan tribunal penyiasatan. Dengan pindaan ini, Menteri boleh
membuat peraturan-peraturan untuk mengadakan peruntukan bagi perkara yang
berhubungan dengan penyiasatan oleh tribunal penyiasatan termasuk tatacara
bagi penjalanan penyiasatan oleh tribunal penyiasatan dan peluang bagi suatu
representasi dibuat oleh anggota Suruhanjaya yang dengannya penyiasatan itu
berkaitan sebelum suatu dapatan dibuat oleh tribunal penyiasatan.

13. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3341]


-----

