---
Year: 2023
Bill: D.R. 3/2023 - RUU Levi Keuntungan Luar Biasa (Pengesahan) 2023
Title: D.R. 3/2023 - RUU Levi Keuntungan Luar Biasa (Pengesahan) 2023
Download URL: https://www.parlimen.gov.my/files/billindex/pdf/2023/DR/DR%203%20BM.pdf
URL: https://www.parlimen.gov.my/files/billindex/pdf/2023/DR/DR%203%20BM.pdf
---
---
Reading:
Lulus

D.R. 3/2023



Bacaan Pertama Pada
:
14/03/2023


Bacaan Kedua Pada
:
03/04/2023


Dibentang Oleh
:
YB Datuk Seri Haji Ahmad bin Haji Maslan - Timbalan Menteri Kewangan


Diluluskan Pada
:
03/04/2023


Dibentang Oleh
:
YB Datuk Seri Haji Ahmad bin Haji Maslan - Timbalan Menteri Kewangan



Tutup
Lulus
D.R. 3/2023
14/03/2023
03/04/2023
YB Datuk Seri Haji Ahmad bin Haji Maslan - Timbalan Menteri Kewangan
03/04/2023
YB Datuk Seri Haji Ahmad bin Haji Maslan - Timbalan Menteri Kewangan
---

_Syarikat (Pindaan)_ 1

**D.R. 33/2023**

RANG UNDANG-UNDANG

_b e r n a m a_

Suatu Akta untuk meminda Akta Syarikat 2016.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Syarikat (Pindaan) 2023.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan
kuat kuasa peruntukan yang berlainan Akta ini.

**Pindaan seksyen 2**

**2. Akta Syarikat 2016 [Akta 777], yang disebut “Akta ibu” dalam**
Akta ini, dipinda dalam seksyen 2 dengan menggantikan takrif
“pemunya benefisial” dengan takrif yang berikut:

‘ “pemunya benefisial” ertinya—

_(a)_ berhubung dengan syer, pemilik mutlak syer itu dan tidak

termasuk penama bagi apa-apa perihalan; dan

_(b)_ berhubung dengan suatu syarikat, seseorang sebagaimana

yang diperuntukkan dalam seksyen 60a;’.


-----

2 _Rang Undang-Undang_

**Penggal baharu 8a**

**3. Akta ibu dipinda dengan memasukkan selepas seksyen 60**
Penggal yang berikut:

“Penggal 8a

_Pemunyaan Benefisial_

**Pemunya benefisial syarikat**

**60a. (1) Seseorang ialah pemunya benefisial bagi suatu**
syarikat jika orang itu ialah orang sebenar yang mempunyai
milikan mutlak atau yang mempunyai kawalan mutlak
ke atas suatu syarikat dan termasuk seseorang yang mempunyai
kawalan berkesan mutlak ke atas sesuatu syarikat.

(2) Pendaftar boleh mengeluarkan garis panduan bagi maksud
mengenal pasti pemunya benefisial bagi suatu syarikat.

**Daftar pemunya benefisial syarikat**

**60b.** (1) Tiap-tiap syarikat hendaklah menyimpan suatu
daftar pemunya benefisial syarikat itu dan merekodkan dalam
daftar itu—

_(a)_ nama penuh, alamat, kewarganegaraan, pengenalan

dan tempat kediaman biasa orang yang merupakan
pemunya benefisial syarikat itu;

_(b)_ tarikh orang itu menjadi seorang pemunya benefisial

syarikat itu;

_(c)_ tarikh orang itu terhenti daripada menjadi pemunya

benefisial syarikat itu; dan

_(d)_ apa-apa maklumat lain sebagaimana yang dikehendaki

oleh Pendaftar.


-----

_Syarikat (Pindaan)_ 3

(2) Daftar pemunya benefisial syarikat hendaklah
disimpan di pejabat berdaftar syarikat itu atau mana-mana
tempat lain di Malaysia sebagaimana yang diberitahu
kepada Pendaftar.

(3) Syarikat hendaklah menyerah simpan dengan Pendaftar
suatu notis tentang apa-apa perubahan kepada butir-butir dalam
daftar pemunya benefisial syarikat.

(4) Apa-apa notis yang dikehendaki di bawah subseksyen (3)
hendaklah diserah simpan dalam masa empat belas hari
dari tarikh perubahan itu direkodkan dalam daftar pemunya
benefisial syarikat itu.

(5) Syarikat hendaklah memegang simpan maklumat
seseorang yang telah direkodkan dalam daftar pemunya benefisial
syarikat itu sebagai pemunya benefisial tetapi kemudiannya
terhenti menjadi pemunya benefisial syarikat itu selama
tujuh tahun dari tarikh orang itu terhenti menjadi seorang pemunya
benefisial.

(6) Syarikat dan tiap-tiap pegawai yang melanggar seksyen
ini melakukan suatu kesalahan dan boleh, apabila disabitkan,
didenda tidak melebihi dua puluh ribu ringgit dan, dalam hal
kesalahan yang berterusan, didenda selanjutnya tidak melebihi
lima ratus ringgit bagi setiap hari kesalahan itu berterusan
selepas sabitan.

(7) Pendaftar hendaklah menentukan bentuk, cara dan takat
maklumat yang perlu disimpan di bawah subseksyen (1) dan
diserah simpan di bawah subseksyen (3).

(8) Daftar pemunya benefisial suatu syarikat hendaklah
menjadi keterangan _prima facie bagi apa-apa perkara yang_
dimasukkan dalam daftar di bawah Akta ini.

(9) Menteri boleh, berhubung dengan akses kepada
daftar pemunya benefisial syarikat yang disimpan
di pejabat berdaftar sesuatu syarikat itu atau maklumat
pemunyaan benefisial yang diserah simpan dengan Pendaftar,
menetapkan—

_(a)_ mana-mana orang atau golongan orang yang boleh

mengakses daftar pemunya benefisial syarikat atau
maklumat pemunyaan benefisial;


-----

_Rang Undang-Undang_

_(b)_ cara dan terma dan syarat bagi mengakses daftar

pemunya benefisial syarikat atau maklumat
pemunyaan benefisial; dan

_(c)_ fi bagi pembekalan maklumat pemunyaan benefisial.

(10) Dalam seksyen ini, “pengenalan” ertinya, dalam hal
mana-mana orang yang dikeluarkan dengan kad pengenalan
di bawah Akta Pendaftaran Negara 1959, nombor kad pengenalan itu,
dan dalam hal seseorang itu tidak dikeluarkan dengan
kad pengenalan, butir-butir pasport atau keterangan pengenalan
lain yang seumpama sebagaimana yang ada.

**Kuasa syarikat untuk menghendaki penzahiran pemunya**
**benefisial syarikat**

**60c. (1) Suatu syarikat hendaklah, melalui notis secara bertulis,**
menghendaki mana-mana anggota syarikat dalam apa-apa
masa yang munasabah dan apa-apa cara sebagaimana yang
dinyatakan dalam notis itu—

_(a)_ untuk memaklumkan syarikat sama ada anggota itu

merupakan pemunya benefisial syarikat itu atau jika
anggota itu bukan pemunya benefisial syarikat itu,
setakat yang mungkin untuk berbuat demikian,
untuk menunjukkan orang itu dengan nama dan dengan
butir-butir lain yang mencukupi untuk membolehkan
orang itu dikenal pasti sebagai pemunya benefisial
syarikat itu; dan

_(b)_ untuk memberikan apa-apa maklumat lain sebagaimana

yang dinyatakan di bawah subseksyen 60b(1).

(2) Jika suatu syarikat mengetahui atau mempunyai alasan
yang munasabah untuk mempercayai bahawa mana-mana
orang merupakan pemunya benefisial syarikat itu, syarikat itu
hendaklah melalui notis secara bertulis, menghendaki orang itu
dalam apa-apa masa yang munasabah dan apa-apa cara
sebagaimana yang dinyatakan dalam notis itu—

_(a)_ untuk menyatakan sama ada orang itu merupakan

pemunya benefisial syarikat itu atau jika orang
itu bukan pemunya benefisial syarikat itu, untuk


-----

_Syarikat (Pindaan)_ 5

menyatakan sama ada orang itu mengetahui atau
mempunyai alasan yang munasabah untuk mempercayai
bahawa mana-mana orang lain merupakan pemunya
benefisial syarikat itu dan untuk memberikan
apa-apa butir-butir mengenai orang lain itu yang
dalam pengetahuannya; dan

_(b)_ untuk memberikan apa-apa maklumat lain sebagaimana

yang dikehendaki di bawah subseksyen 60b(1).

(3) Jika suatu syarikat mengetahui atau mempunyai alasan
yang munasabah untuk mempercayai bahawa mana-mana
anggota atau orang mengetahui identiti orang yang merupakan
pemunya benefisial syarikat itu, syarikat itu hendaklah melalui
notis secara bertulis menghendaki anggota atau orang itu dalam
apa-apa masa yang munasabah dan apa-apa cara sebagaimana
yang dinyatakan dalam notis itu—

_(a)_ untuk menyatakan bahawa sama ada orang itu

mengetahui, atau mempunyai alasan yang munasabah
untuk mempercayai bahawa mana-mana orang lain
itu merupakan pemunya benefisial syarikat itu dan
memberikan apa-apa butir-butir orang lain itu yang
dalam pengetahuannya; dan

_(b)_ untuk memberikan apa-apa maklumat lain sebagaimana

yang dikehendaki di bawah subseksyen 60b(1).

(4) Apabila suatu syarikat menerima maklumat daripada
seseorang yang kepadanya notis diberikan di bawah
subseksyen (1), (2) atau (3), syarikat itu hendaklah, dalam masa
empat belas hari dari tarikh maklumat itu diterima, merekodkan
dalam daftar pemunya benefisial syarikat itu—

_(a)_ tarikh notis yang menghendaki maklumat itu telah

dikeluarkan; dan

_(b)_ butir-butir maklumat yang diterima daripada orang

itu.


-----

_Rang Undang-Undang_

(5) Jika suatu syarikat mempunyai alasan yang munasabah
untuk mempercayai bahawa suatu perubahan telah berlaku
terhadap butir-butir pemunya benefisial syarikat yang dinyatakan
dalam daftar pemunya benefisial syarikat itu, syarikat
hendaklah memberikan notis kepada pemunya benefisial
syarikat itu—

_(a)_ untuk mengesahkan sama ada perubahan itu telah

berlaku atau tidak; dan

_(b)_ jika perubahan itu telah berlaku—

(i) untuk menyatakan tarikh perubahan itu; dan

(ii) untuk memberikan butir-butir mengenai perubahan

itu.

(6) Jika suatu syarikat mempunyai alasan yang munasabah
untuk mempercayai bahawa apa-apa butir-butir pemunya
benefisial syarikat yang dinyatakan dalam daftar pemunya
benefisial syarikat mungkin tidak betul, syarikat itu hendaklah
memberikan notis kepada pemunya benefisial syarikat itu untuk
mengesahkan sama ada butir-butir itu adalah betul, dan jika
tidak betul, untuk memberikan butir-butir yang betul.

(7) Syarikat dan tiap-tiap pegawai yang melanggar
subseksyen (1), (2), (3), (4), (5) atau (6) melakukan suatu
kesalahan.

(8) Mana-mana orang yang melanggar mana-mana notis
di bawah seksyen ini melakukan suatu kesalahan melainkan jika
orang itu membuktikan bahawa maklumat yang diperkatakan itu
telah berada dalam milikan syarikat itu atau bahawa kehendak
untuk memberikan maklumat itu adalah atas apa-apa sebab
lain yang remeh atau menyusahkan.

(9) Mana-mana orang yang berupa mematuhi mana-mana
notis di bawah seksyen ini membuat apa-apa pernyataan yang
dia tahu adalah palsu atau dengan melulu membuat apa-apa
pernyataan palsu melakukan suatu kesalahan.


-----

_Syarikat (Pindaan)_ 7

**Kewajipan pemunya benefisial syarikat untuk memberikan**
**maklumat**

**60d. (1) Seseorang yang mempunyai sebab untuk mempercayai**
bahawa dia merupakan pemunya benefisial suatu syarikat
hendaklah, secepat yang dapat dilaksanakan—

_(a)_ memberitahu syarikat itu bahawa dia merupakan

pemunya benefisial syarikat itu; dan

_(b)_ memberikan maklumat sebagaimana yang ditetapkan.

(2) Seseorang yang merupakan pemunya benefisial suatu
syarikat hendaklah memberitahu syarikat itu mengenai
apa-apa perubahan butir-butirnya dalam daftar pemunya
benefisial syarikat itu.

(3) Seseorang yang terhenti menjadi pemunya benefisial
suatu syarikat hendaklah memberitahu syarikat itu, secepat
yang dapat dilaksanakan, mengenai perubahan itu dengan
menyatakan—

_(a)_ tarikh pemberhentian itu berlaku; dan

_(b)_ butir-butir pemberhentian itu.

(4) Mana-mana orang yang melanggar seksyen ini melakukan
suatu kesalahan.

**Pengecualian daripada Penggal ini**

**60e. Menteri boleh, melalui perintah yang disiarkan dalam**
_Warta, mengecualikan apa-apa kelas syarikat daripada pemakaian_
Penggal ini sama ada tidak bersyarat atau tertakluk pada apa-apa
terma yang boleh dikenakan oleh Menteri, jika syarikat itu
tertakluk pada apa-apa kehendak di bawah mana-mana
undang-undang bertulis lain yang serupa dengan Penggal ini.”.


-----

8 _Rang Undang-Undang_

**Pindaan seksyen 68**

**4. Subseksyen 68(3) Akta ibu dipinda—**

_(a)_ dalam perenggan (i), dengan memotong perkataan “dan”

di hujung perenggan itu; dan

_(b)_ dengan memasukkan selepas perengan (i) perenggan yang

berikut:

“(ia) maklumat pemunyaan benefisial syarikat itu;

_(ib)_ alamat yang daftar pemunya benefisial syarikat

itu disimpan sebagaimana yang dikehendaki
di bawah subseksyen 60b(2), jika tidak disimpan
di pejabat berdaftarnya; dan”.

**Pindaan seksyen 152**

**5.** Subseksyen 152(2) Akta ibu dipinda dengan menggantikan
perkataan “mana-mana tawaran terkecuali atau pelawaan terkecuali”
dengan perkataan “mana-mana tawaran terkecuali, pelawaan
terkecuali atau terbitan terkecuali”.

**Pindaan seksyen 258**

**6. Seksyen 258 Akta ibu dipinda dengan memasukkan selepas**
subseksyen (1) subseksyen yang berikut:

“(1a) Berhubung dengan syarikat persendirian, Pendaftar
boleh, sebagaimana yang difikirkannya patut, melanjutkan
tempoh yang dalam tempoh itu penyata kewangan dan laporan
dikehendaki untuk diedarkan oleh syarikat persendirian jika
syarikat persendirian itu membuat suatu permohonan bagi
pelanjutan tempoh pengedaran sebelum habis tempoh yang disebut
dalam perenggan (1)(a).”.


-----

_Syarikat (Pindaan)_ 9

**Pindaan seksyen 264**

**7. Seksyen 264 Akta ibu dipinda dengan memasukkan selepas**
subseksyen (4) subseksyen yang berikut:

“(4a) Walau apa pun perenggan (4)(b), tiada pekongsi firma
boleh dihilangkan kelayakan oleh sebab pasangannya menjadi
seorang pegawai syarikat itu, jika sebab itu tidak menjejaskan
kebebasan juruaudit dan firma juruaudit.

(4b) Pendaftar boleh mengeluarkan garis panduan bagi
maksud menentukan kebebasan juruaudit dan firma juruaudit.”.

**Pindaan seksyen 365**

**8.** Seksyen 365 Akta ibu dipinda dengan memasukkan selepas
takrif “syarikat” takrif yang berikut:

‘ “syarikat berkaitan” ertinya suatu syarikat yang merupakan

syarikat subsidiari, syarikat pemegangan atau syarikat pemegangan
muktamad, bagi suatu syarikat subjek;

“syarikat subjek” ertinya suatu syarikat yang telah membuat

permohonan di bawah subseksyen 368(1);’.

**Pindaan seksyen 366**

**9.** Seksyen 366 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Mahkamah boleh memerintahkan suatu
mesyuarat dipanggil secara terus mengikut apa-apa
cara sebagaimana yang diarahkan oleh Mahkamah atas
suatu permohonan kepada Mahkamah bagi kelulusan
kompromi atau perkiraan oleh—

_(a)_ syarikat;

_(b)_ pemiutang atau kelas pemiutang syarikat;


-----

10 _Rang Undang-Undang_

_(c)_ anggota atau kelas anggota syarikat;

_(d)_ penyelesai, jika syarikat digulung; atau

_(e)_ pengurus kehakiman, jika syarikat di bawah

pengurusan kehakiman.”; dan

_(b)_ dengan memasukkan selepas subseksyen (2) subseksyen

yang berikut:

“(2a) Semua mesyuarat yang diadakan menurut
suatu perintah Mahkamah yang dibuat di bawah
subseksyen (1) hendaklah dipengerusikan oleh seseorang
yang merupakan—

_(a)_ seorang pengamal insolvensi yang dilantik

di bawah subseksyen 367(3); atau

_(b)_ seorang yang dipilih oleh majoriti dalam

nilai pemiutang atau kelas pemiutang
atau anggota atau kelas anggota, jika tiada
pengamal insolvensi dilantik di bawah
subseksyen 367(3).”.

**Penggantian seksyen 367**

**10.** Akta ibu dipinda dengan menggantikan seksyen 367 dengan
seksyen yang berikut:

“Kuasa Mahkamah untuk melantik pengamal insolvensi

**367.** (1) Mahkamah boleh, atas suatu permohonan bagi
kelulusan suatu kompromi atau perkiraan di bawah
seksyen 366, melantik seorang pengamal insolvensi untuk
menilai kebolehlaksanaan kompromi atau perkiraan yang
dicadangkan itu.

(2) Pengamal insolvensi yang dilantik di bawah subseksyen (1)
hendaklah menyediakan suatu laporan mengenai kebolehlaksanaan
kompromi atau perkiraan yang dicadangkan dan hendaklah
membentangkan laporan itu dalam mesyuarat pemiutang atau
anggota yang diadakan di bawah seksyen 366.


-----

_Syarikat (Pindaan)_ 11

(3) Walau apa pun subseksyen (1), Mahkamah hendaklah
melantik seorang pengamal insolvensi bagi syarikat itu
apabila—

_(a)_ syarikat itu membuat suatu permohonan di bawah

seksyen 368b, 368d atau 369c; atau

_(b)_ syarikat berkaitan bagi syarikat itu membuat suatu

permohonan di bawah seksyen 368a.

(4) Pengamal insolvensi yang dilantik di bawah seksyen ini—

_(a)_ hendaklah mempunyai hak untuk mengakses semua

rekod syarikat pada setiap masa yang munasabah;
dan

_(b)_ berhak untuk menghendaki daripada mana-mana

pegawai syarikat apa-apa maklumat dan penjelasan
sebagaimana yang dikehendakinya bagi maksud
kewajipannya.

(5) Jika seorang pengamal insolvensi dilantik di bawah
subseksyen (3), pengamal insolvensi itu hendaklah menyediakan
dan mengemukakan suatu laporan mengenai kemajuan
kompromi atau perkiraan yang dicadangkan kepada Mahkamah
mengikut cara sebagaimana yang ditentukan oleh Mahkamah
sebelum kompromi atau perkiraan itu diluluskan menurut
subseksyen 366(4).

(6) Pengamal insolvensi yang dilantik di bawah seksyen ini
berhak untuk menerima saraan—

_(a)_ sebagaimana yang dipersetujui antara syarikat dengan

pengamal insolvensi itu; atau

_(b)_ jika tiada persetujuan antara syarikat dengan pengamal

insolvensi, sebagaimana yang ditetapkan oleh
Mahkamah dalam perintah yang dibuat di bawah
subseksyen (1) atau (3).

(7) Dalam membuat perintah di bawah perenggan (6)(b),
Mahkamah boleh menyatakan orang yang olehnya saraan
pengamal insolvensi itu hendaklah dibayar.”.


-----

12 _Rang Undang-Undang_

**Pindaan seksyen 368**

**11. Seksyen 368 Akta ibu dipinda—**

_(a)_ dengan menggantikan subseksyen (1) dengan subseksyen

yang berikut:

“(1) Jika tiada perintah telah dibuat atau tiada
ketetapan telah diluluskan bagi penggulungan suatu
syarikat dan suatu kompromi atau perkiraan telah
dicadangkan antara syarikat dengan pemiutangnya
atau mana-mana kelas pemiutang itu, Mahkamah
boleh, sebagai tambahan kepada mana-mana kuasanya,
atas suatu permohonan secara terus oleh syarikat itu
atau mana-mana anggota atau pemiutang syarikat itu,
memberikan suatu perintah halangan bagi suatu tempoh
tidak lebih daripada tiga bulan dari tarikh perintah
halangan itu diberikan.”;

_(b)_ dengan memasukkan selepas subseksyen (1) subseksyen

yang berikut:

“(1a) Apabila suatu permohonan bagi perintah
halangan difailkan di bawah subseksyen (1) dan
sehingga permohonan itu diputuskan oleh Mahkamah
atau sehingga luput dua bulan dari tarikh pemfailan
permohonan itu, mengikut mana-mana yang lebih
awal—

_(a)_ tiada perintah boleh dibuat, dan tiada ketetapan

boleh diluluskan, bagi penggulungan syarikat
itu;

_(b)_ tiada penerima atau penerima dan pengurus

boleh dilantik ke atas mana-mana pengusahaan
atau harta syarikat itu;

_(c)_ tiada prosiding boleh dimulakan atau

diteruskan terhadap syarikat itu selain prosiding
di bawah seksyen 366, 368c, 368d, 369a
atau 370 kecuali dengan keizinan Mahkamah
dan tertakluk pada apa-apa terma sebagaimana
yang dikenakan oleh Mahkamah;


-----

_Syarikat (Pindaan)_ 13

_(d)_ tiada pelaksanaan, distres atau proses

undang-undang lain boleh dimulakan,
diteruskan atau dikenakan terhadap apa-apa
harta syarikat itu kecuali dengan keizinan
Mahkamah dan tertakluk pada apa-apa
terma sebagaimana yang dikenakan oleh
Mahkamah;

_(e)_ tiada langkah-langkah boleh diambil untuk

menguatkuasakan apa-apa cagaran ke atas
apa-apa harta syarikat itu, atau untuk memiliki
semula apa-apa barang yang dipegang oleh
syarikat itu di bawah apa-apa perjanjian
pemajakan catel, perjanjian sewa beli atau
perjanjian pemegangan hakmilik, kecuali
dengan keizinan Mahkamah dan tertakluk pada
apa-apa terma sebagaimana yang dikenakan
oleh Mahkamah; dan

_(f)_ tiada hak kemasukan semula atau pelucuthakan

di bawah apa-apa pajakan berkenaan dengan
mana-mana premis yang diduduki oleh syarikat
itu boleh dikuatkuasakan kecuali dengan
keizinan Mahkamah dan tertakluk pada
apa-apa terma sebagaimana yang dikenakan
oleh Mahkamah.”;

_(c)_ dalam subseksyen (2), dengan menggantikan perkataan

“Mahkamah boleh memberikan suatu perintah halangan
di bawah subseksyen (1) kepada sesuatu syarikat selama
tempoh tidak lebih daripada tiga bulan dan Mahkamah
boleh atas permohonan syarikat itu, melanjutkan
tempoh ini selama tidak lebih daripada sembilan bulan
jika” dengan perkataan “Tertakluk pada apa-apa terma
yang dikenakan oleh Mahkamah, Mahkamah boleh
memberikan suatu pelanjutan tempoh tidak lebih daripada
sembilan bulan kepada tempoh perintah halangan yang
disebut dalam subseksyen (1) kepada suatu syarikat
jika”; dan


-----

14 _Rang Undang-Undang_

_(d)_ dengan memasukkan selepas subseksyen (3) subseksyen

yang berikut:

“(3a) Suatu perintah halangan yang diberikan
di bawah subseksyen (1) dan suatu pelanjutan tempoh
perintah halangan yang diberikan di bawah subseksyen (2)
boleh termasuk satu atau lebih perintah yang berikut:

_(a)_ tiada perintah boleh dibuat, dan tiada ketetapan

boleh diluluskan, bagi penggulungan syarikat
itu;

_(b)_ tiada penerima atau penerima dan pengurus

boleh dilantik ke atas mana-mana pengusahaan
atau harta syarikat itu;

_(c)_ tiada prosiding boleh dimulakan atau diteruskan

terhadap syarikat itu selain prosiding di bawah
seksyen ini, seksyen 366, 368c, 368d, 369a
atau 370 kecuali dengan keizinan Mahkamah
dan tertakluk pada apa-apa terma sebagaimana
yang dikenakan oleh Mahkamah;

_(d)_ tiada pelaksanaan, distres atau proses

undang-undang lain boleh dimulakan,
diteruskan atau dikenakan terhadap apa-apa
harta syarikat itu kecuali dengan keizinan
Mahkamah dan tertakluk pada apa-apa terma
sebagaimana yang dikenakan oleh Mahkamah;

_(e)_ tiada langkah-langkah boleh diambil untuk

menguatkuasakan apa-apa cagaran ke atas
apa-apa harta syarikat itu, atau untuk memiliki
semula apa-apa barang yang dipegang oleh
syarikat itu di bawah apa-apa perjanjian
pemajakan catel, perjanjian sewa beli atau
perjanjian pemegangan hakmilik, kecuali
dengan keizinan Mahkamah dan tertakluk pada
apa-apa terma sebagaimana yang dikenakan
oleh Mahkamah;


-----

_Syarikat (Pindaan)_ 15

_(f)_ tiada hak kemasukan semula atau pelucuthakan

di bawah apa-apa pajakan berkenaan dengan
mana-mana premis yang diduduki oleh
syarikat itu boleh dikuatkuasakan kecuali
dengan keizinan Mahkamah dan tertakluk
pada apa-apa terma sebagaimana yang
dikenakan oleh Mahkamah.

(3b) Tiada perintah halangan di bawah seksyen ini
boleh diberikan kepada suatu syarikat jika suatu
perintah telah diberikan kepada syarikat itu di bawah
subseksyen (1), seksyen 368b, 368d atau 369c,
atau syarikat berkaitannya di bawah seksyen 368a,
mengikut mana-mana yang berkenaan, dalam tempoh
dua belas bulan sebelumnya.”.

**Seksyen baharu 368a, 368b, 368c dan 368d**

**12. Akta ibu dipinda dengan memasukkan selepas seksyen 368**
seksyen yang berikut:

“Kuasa Mahkamah untuk menghalang prosiding, dsb.,

**terhadap syarikat berkaitan**

**368a. (1) Jika Mahkamah telah memberikan suatu perintah**
halangan di bawah subseksyen 368(1) atau pelanjutan tempoh
perintah itu di bawah subseksyen 368(2) berhubung dengan
syarikat subjek, Mahkamah boleh, atas permohonan syarikat
berkaitan, memberikan perintah halangan selama tempoh tidak lebih
daripada tempoh perintah itu diberikan kepada syarikat subjek.

(2) Apabila syarikat berkaitan membuat suatu permohonan
di bawah subseksyen (1), syarikat berkaitan itu hendaklah—

_(a)_ menyiarkan suatu notis tentang permohonan itu

mengikut cara sebagaimana yang ditentukan oleh
Pendaftar; dan

_(b)_ melainkan jika Mahkamah mengarahkan selainnya,

menghantar suatu notis tentang permohonan itu
kepada setiap pemiutang syarikat berkaitan itu yang
mungkin terjejas dengan perintah halangan yang
diberikan di bawah subseksyen (1).


-----

16 _Rang Undang-Undang_

(3) Mahkamah boleh memberikan suatu perintah halangan
kepada syarikat berkaitan jika Mahkamah berpuas hati
bahawa—

_(a)_ tiada perintah telah dibuat, dan tiada ketetapan telah

diluluskan, bagi penggulungan syarikat berkaitan itu;

_(b)_ perintah halangan yang diberikan kepada

syarikat subjek di bawah subseksyen 368(1) atau (2)
masih berkuat kuasa;

_(c)_ syarikat berkaitan memainkan peranan perlu dan penting

dalam kompromi atau perkiraan syarikat subjek;

_(d)_ kompromi atau perkiraan yang disebut dalam

perenggan _(c) akan terkecewa jika satu atau lebih_
tindakan yang boleh dihalang oleh perintah halangan
itu diambil terhadap syarikat berkaitan; dan

_(e)_ pemiutang syarikat berkaitan tidak akan dimudaratkan

secara tidak adil jika suatu perintah halangan
diberikan.

(4) Suatu perintah halangan yang diberikan di bawah
subseksyen (1) boleh termasuk satu atau lebih perintah yang
berikut:

_(a)_ tiada perintah boleh dibuat, dan tiada ketetapan boleh

diluluskan, bagi penggulungan syarikat berkaitan;

_(b)_ tiada penerima atau penerima dan pengurus boleh

dilantik ke atas mana-mana pengusahaan atau harta
syarikat berkaitan;

_(c)_ tiada prosiding boleh dimulakan atau diteruskan

terhadap syarikat berkaitan selain prosiding
di bawah seksyen ini, seksyen 366, 368c, 368d,
369a atau 370, kecuali dengan keizinan Mahkamah
dan tertakluk pada apa-apa terma sebagaimana yang
dikenakan oleh Mahkamah;


-----

_Syarikat (Pindaan)_ 17

_(d)_ tiada pelaksanaan, distres atau proses undang-undang

lain boleh dimulakan, diteruskan atau dikenakan
terhadap apa-apa harta syarikat berkaitan, kecuali
dengan keizinan Mahkamah dan tertakluk pada
apa-apa terma sebagaimana yang dikenakan oleh
Mahkamah;

_(e)_ tiada langkah-langkah boleh diambil untuk

menguatkuasakan apa-apa cagaran ke atas apa-apa
harta syarikat berkaitan, atau untuk memiliki semula
apa-apa barang yang dipegang oleh syarikat berkaitan
itu di bawah apa-apa perjanjian pemajakan catel,
perjanjian sewa beli atau perjanjian pemegangan
hakmilik, kecuali dengan keizinan Mahkamah dan
tertakluk pada apa-apa terma sebagaimana yang
dikenakan oleh Mahkamah;

_(f)_ tiada hak kemasukan semula atau pelucuthakan

di bawah apa-apa pajakan berkenaan dengan
mana-mana premis yang diduduki oleh syarikat
berkaitan boleh dikuatkuasakan kecuali dengan
keizinan Mahkamah dan tertakluk pada apa-apa
terma sebagaimana yang dikenakan oleh Mahkamah.

(5) Mahkamah boleh, atas permohonan oleh syarikat
berkaitan, memberikan suatu perintah untuk melanjutkan
tempoh perintah yang diberikan di bawah subseksyen (1)
selama tempoh tidak lebih daripada tempoh perintah halangan
yang diberikan kepada syarikat subjek di bawah seksyen 368.

(6) Syarikat berkaitan, mana-mana pemiutang syarikat
berkaitan itu atau mana-mana penerima dan pengurus
keseluruhan atau sebahagian besar daripada keseluruhan,
pengusahaan atau harta syarikat berkaitan itu, boleh memohon
kepada Mahkamah bagi suatu perintah untuk melepaskan
atau mengubah mana-mana perintah halangan yang diberikan
di bawah subseksyen (1).

(7) Syarikat berkaitan hendaklah, dalam masa tujuh hari selepas
tarikh suatu perintah diberikan di bawah subseksyen (1), (5)
atau (6), menyerah simpan suatu salinan pejabat perintah
itu dengan Pendaftar.


-----

18 _Rang Undang-Undang_

**Keutamaan paling tinggi bagi pembiayaan penyelamat**
**bagi kompromi atau perkiraan**

**368b. (1) Jika suatu syarikat telah membuat suatu permohonan**
di bawah subseksyen 366(1) atau subseksyen 368(1),
Mahkamah boleh, atas suatu permohonan oleh syarikat itu
di bawah seksyen ini, memberikan satu atau lebih perintah
yang berikut:

_(a)_ suatu perintah bahawa jika syarikat itu digulungkan,

walau apa pun subseksyen 527(1), hutang yang berbangkit
daripada apa-apa pembiayaan penyelamat yang diperoleh
oleh syarikat itu hendaklah dibayar sebaik selepas kos
dan perbelanjaan penggulungan syarikat yang disebut
dalam perenggan 527(1)(a) dibayar;

_(b)_ suatu perintah untuk menjamin hutang yang berbangkit

daripada mana-mana pembiayaan penyelamat yang
selainnya tidak berupaya diperoleh oleh syarikat itu
melainkan jika hutang itu dijamin dengan—

(i) suatu kepentingan cagaran atas harta

syarikat yang tidak tertakluk pada apa-apa
kepentingan cagaran; atau

(ii) suatu kepentingan cagaran lebih rendah atas

harta syarikat yang tertakluk pada kepentingan
cagaran yang sedia ada;

_(c)_ suatu perintah untuk menjamin hutang yang berbangkit

daripada mana-mana pembiayaan penyelamat yang
akan diperoleh oleh syarikat itu dengan suatu
kepentingan cagaran yang mempunyai keutamaan
yang sama dengan atau keutamaan yang lebih tinggi
daripada kepentingan cagaran yang sedia ada atas
harta syarikat itu, jika—

(i) syarikat itu tidak berupaya untuk memperoleh

pembiayaan penyelamat daripada mana-mana
orang melainkan jika hutang yang berbangkit
daripada pembiayaan penyelamat itu dijamin
mengikut cara yang disebut dalam perenggan
ini; dan

(ii) kepentingan pemegang kepentingan cagaran

yang sedia ada dilindungi secukupnya.


-----

_Syarikat (Pindaan)_ 19

(2) Suatu syarikat yang membuat permohonan di bawah
subseksyen (1) hendaklah, melainkan jika Mahkamah
memerintahkan selainnya, menghantar suatu notis tentang
permohonan itu kepada setiap pemiutang syarikat itu.

(3) Pengakasan atau ubah suaian disebabkan rayuan kepada
perintah di bawah perenggan (1)(b) atau (c) tidak menjejaskan
kesahan apa-apa hutang yang ditanggung, atau apa-apa
kepentingan cagaran yang telah diberikan menurut perintah
itu, atau keutamaan kepentingan cagaran itu, jika hutang yang
berbangkit daripada pembiayaan penyelamat yang dihasratkan
untuk dijamin oleh kepentingan cagaran itu telah diberikan
dengan suci hati, sama ada dengan pengetahuan tentang rayuan
itu atau tidak, melainkan jika perintah itu telah digantung
sementara menunggu rayuan sebelum pembiayaan penyelamat
diberikan.

(4) Bagi maksud subperenggan (1)(c)(ii), kepentingan
pemegang kepentingan cagaran yang sedia ada dilindungi
secukupnya jika—

_(a)_ Mahkamah memerintahkan supaya syarikat membuat

satu atau lebih pembayaran tunai kepada pemegang
itu, yang jumlah keseluruhan amaunnya mencukupi
untuk membayar pampasan kepada pemegang
itu bagi apa-apa pengurangan nilai kepentingan
cagaran yang sedia ada pemegang itu yang boleh berlaku
akibat daripada perintah yang dibuat di bawah
perenggan (1)(c);

_(b)_ Mahkamah memerintahkan supaya syarikat memberikan

kepada pemegang itu cagaran tambahan atau
gantian dengan suatu nilai yang mencukupi untuk
membayar pampasan kepada pemegang itu bagi
apa-apa pengurangan nilai kepentingan cagaran
yang sedia ada pemegang itu yang boleh berlaku
akibat daripada perintah yang dibuat di bawah
perenggan (1)(c); atau

_(c)_ Mahkamah memberikan apa-apa relif, selain pampasan,

yang akan mengakibatkan penghasilan oleh
pemegang itu kepentingan cagaran yang tidak diragui
setara dengan kepentingan cagaran yang sedia ada
pemegang itu.


-----

20 _Rang Undang-Undang_

(5) Jika syarikat yang mempunyai dua atau lebih hutang
dengan keutamaan paling tinggi digulungkan, hutang dengan
keutamaan paling tinggi—

_(a)_ mempunyai keutamaan yang sama kedudukan antara

semua hutang dengan keutamaan paling tinggi itu;
dan

_(b)_ hendaklah dibayar sepenuhnya atau, jika syarikat

itu tidak mempunyai harta yang mencukupi untuk
menyelesaikan hutang itu, hendaklah berada pada
kedudukan _pari passu_ dan hendaklah dibayar
mengikut kadar yang sama antara semua hutang
dengan keutamaan paling tinggi itu.

(6) Seksyen 426 dan 528 tidak menjejaskan apa-apa
keutamaan yang diberikan, apa-apa kepentingan cagaran atau
relif yang diberikan, atau apa-apa pembayaran yang dibuat,
menurut dan mengikut perintah yang diberikan di bawah
subseksyen (1).

(7) Suatu syarikat hendaklah, dalam masa tujuh hari selepas
tarikh suatu perintah diberikan di bawah subseksyen (1),
menyerah simpan salinan pejabat perintah itu kepada Pendaftar.

(8) Dalam seksyen ini—

_(a)_ “pembiayaan penyelamat” ertinya apa-apa pembiayaan

yang memenuhi satu atau lebih syarat yang berikut:

(i) pembiayaan itu diperlukan untuk penerusan

syarikat yang memperoleh pembiayaan atau
keseluruhan atau mana-mana bahagian daripada
pengusahaan syarikat itu sebagai suatu usaha
berterusan;

(ii) pembiayaan itu diperlukan untuk kelulusan

Mahkamah di bawah subseksyen 366(4) atau
subseksyen 369c(5) bagi suatu kompromi atau
perkiraan yang disebut dalam subseksyen 366(1)
atau subseksyen 369c(1), mengikut mana-mana
yang berkenaan, yang melibatkan syarikat
yang memperoleh pembiayaan itu;


-----

_Syarikat (Pindaan)_ 21

(iii) pembiayaan itu diperlukan untuk mencapai

penghasilan aset yang lebih menguntungkan
bagi syarikat yang memperoleh pembiayaan
itu, berbanding dengan penggulungan syarikat
itu;

_(b)_ “kepentingan cagaran” ertinya apa-apa gadai janji,

gadaian, sandaran, lien atau jenis kepentingan cagaran
lain yang diiktiraf oleh undang-undang;

_(c)_ “hutang dengan keutamaan paling tinggi” ertinya

suatu hutang, yang berbangkit daripada apa-apa
pembiayaan penyelamat yang diperoleh atau yang
akan diperoleh oleh suatu syarikat, yang mempunyai
keutamaan, menurut susunan di bawah subseksyen (1),
ke atas semua hutang keutamaan yang dinyatakan
dalam perenggan 527(1)(b) hingga (f) dan semua hutang
tidak bercagar lain, jika syarikat itu digulungkan.

**Halangan pelupusan harta, dsb., dalam tempoh perintah**
**halangan**

**368c. (1) Mahkamah boleh, atas permohonan yang dibuat**
oleh mana-mana pemiutang suatu syarikat subjek atau syarikat
berkaitan pada bila-bila masa semasa perintah halangan
diberikan di bawah seksyen 368 atau 368a berkuat kuasa,
memberikan satu atau lebih perintah yang berikut:

_(a)_ suatu perintah yang menghalang pelupusan harta

syarikat subjek atau syarikat berkaitan selain dalam
perjalanan biasa perniagaannya;

_(b)_ suatu perintah yang menghalang pemindahan apa-apa

syer syarikat subjek atau syarikat berkaitan;

_(c)_ suatu perintah yang menghalang pengubahan hak

mana-mana anggota syarikat subjek atau syarikat
berkaitan.

(2) Tempoh perintah yang diberikan di bawah seksyen ini
tidak boleh melebihi tarikh habis tempoh perintah halangan
yang diberikan di bawah seksyen 368 atau 368a.


-----

22 _Rang Undang-Undang_

**Kuasa Mahkamah untuk memerintahkan persetujuan**

**368d.** (1) Seksyen ini terpakai jika—

_(a)_ suatu kompromi atau perkiraan antara suatu syarikat

dengan pemiutangnya atau mana-mana kelas pemiutang
telah diundi dalam suatu mesyuarat berkaitan;

_(b)_ pemiutang yang sepatutnya terikat dengan kompromi

atau perkiraan diletakkan dalam dua atau lebih kelas
pemiutang bagi maksud mengundi kompromi atau
perkiraan dalam suatu mesyuarat berkaitan;

_(c)_ syarat dalam subseksyen 366(3), setakat yang terpakai,

dipenuhi dalam mesyuarat berkaitan berkenaan
dengan sekurang-kurangnya satu kelas pemiutang;
dan

_(d)_ syarat dalam subseksyen 366(3), setakat yang

terpakai, tidak dipenuhi dalam mesyuarat berkaitan
berkenaan dengan sekurang-kurangnya satu kelas
pemiutang, setiap satunya dinamakan sebagai kelas
yang menentang dalam seksyen ini.

(2) Walau apa pun subseksyen 366(1) dan (3), Mahkamah
boleh, tertakluk pada seksyen ini dan atas permohonan oleh
syarikat, atau oleh pemiutang syarikat yang telah memperoleh
keizinan Mahkamah untuk membuat permohonan di bawah
subseksyen ini, meluluskan kompromi atau perkiraan, dan
memerintahkan supaya syarikat dan semua kelas pemiutang
yang berkenaan hendaklah terikat dengan kompromi atau
perkiraan itu.

(3) Mahkamah boleh membuat suatu perintah di bawah
subseksyen (2) jika—

_(a)_ suatu majoriti sebanyak tujuh puluh lima peratus

daripada jumlah keseluruhan nilai pemiutang atau
kelas pemiutang atau anggota atau kelas anggota
yang sepatutnya terikat dengan kompromi atau
perkiraan itu, dan yang hadir dan mengundi sama ada
dengan sendiri atau melalui proksi dalam mesyuarat
berkaitan, telah bersetuju dengan kompromi atau
perkiraan itu; dan


-----

_Syarikat (Pindaan)_ 23

_(b)_ Mahkamah berpuas hati bahawa kompromi atau

perkiraan itu tidak akan mendiskriminasi secara
tidak adil antara dua atau lebih kelas pemiutang
dan adalah adil dan saksama kepada setiap kelas
yang menentang.

(4) Bagi maksud perenggan (3)(b), suatu kompromi atau
perkiraan adalah adil dan saksama terhadap kelas yang
menentang jika syarat yang berikut dipenuhi:

_(a)_ tiada pemiutang dalam kelas yang menentang itu

menerima, di bawah terma kompromi atau perkiraan
itu, suatu amaun yang lebih rendah daripada amaun
yang akan diterima oleh pemiutang sebagaimana yang
dianggarkan oleh Mahkamah dalam keadaan yang
paling mungkin jika kompromi atau perkiraan itu
tidak mengikat syarikat dan semua kelas pemiutang
berkenaan yang sepatutnya terikat dengan kompromi
atau perkiraan itu; dan

_(b)_ salah satu yang berikut terpakai:

(i) jika pemiutang dalam kelas yang menentang

adalah pemiutang bercagar, terma kompromi
atau perkiraan itu—

(A) hendaklah memperuntukkan bagi

setiap pemiutang dalam kelas
yang menentang untuk menerima
pembayaran tunai yang tertangguh
yang menjumlahkan amaun tuntutan
pemiutang yang dijamin dengan
cagaran yang dipegang oleh pemiutang,
dan memelihara cagaran itu dan takat
tuntutan itu, sama ada atau tidak
harta yang tertakluk pada cagaran itu
akan dipegang simpan oleh syarikat
atau dipindahkan kepada entiti yang
lain di bawah terma kompromi atau
perkiraan itu;


-----

24 _Rang Undang-Undang_

(B) hendaklah memperuntukkan bahawa
jika cagaran yang dipegang oleh
mana-mana pemiutang dalam
kelas yang menentang untuk
menjamin tuntutan pemiutang
y a n g a k a n d i h a s i l k a n o l e h
syarikat bebas daripada bebanan,
pemiutang mempunyai gadaian
ke atas hasil daripada penghasilan
itu untuk menyelesaikan tuntutan
pemiutang yang dijamin oleh cagaran
itu; atau

(C) hendaklah memperuntukkan bahawa
setiap pemiutang dalam kelas yang
menentang berhak untuk menghasilkan
nilai yang tidak diragui setara dengan
cagaran yang dipegang oleh pemiutang
bagi tujuan menyelesaikan tuntutan
pemiutang yang dijamin oleh cagaran
itu; atau

(ii) jika pemiutang dalam kelas yang menentang

adalah pemiutang tidak bercagar, terma
kompromi atau perkiraan itu—

(A) hendaklah memperuntukkan bagi setiap

pemiutang dalam kelas itu untuk
menerima harta yang mempunyai nilai
yang sama dengan amaun tuntutan
pemiutang; atau

(B) hendaklah tidak memperuntukkan
bagi mana-mana pemiutang dengan
tuntutan yang lebih rendah daripada
tuntutan pemiutang dalam kelas yang
menentang, atau mana-mana anggota,
untuk menerima atau memegang
simpan apa-apa harta bagi tuntutan
lebih rendah atau kepentingan anggota.


-----

_Syarikat (Pindaan)_ 25

(5) Mahkamah boleh menghendaki pengamal insolvensi
yang dilantik di bawah subseksyen 367(3) untuk membantu
Mahkamah dalam menganggarkan amaun yang dijangka akan
diterima oleh pemiutang dalam keadaan yang paling mungkin
jika kompromi atau perkiraan itu tidak mengikat syarikat
dan semua kelas pemiutang yang sepatutnya terikat dengan
kompromi atau perkiraan itu.

(6) Dalam seksyen ini, “mesyuarat berkaitan” ertinya—

_(a)_ jika kompromi atau perkiraan yang diperkatakan

itu tertakluk pada undian semula di bawah
subseksyen 369a(1), mesyuarat yang diadakan bagi
maksud itu; atau

_(b)_ mesyuarat yang diperintahkan oleh Mahkamah

di bawah subseksyen 366(1) atau, jika mesyuarat
itu ditangguhkan di bawah subseksyen 366(2),
mesyuarat yang ditangguhkan itu.”.

**Seksyen baharu 369a, 369b, 369c dan 369d**

**13. Akta ibu dipinda dengan memasukkan selepas seksyen 369**
seksyen yang berikut:

“Kuasa Mahkamah untuk memerintahkan undian semula

**369a. (1) Semasa pendengaran permohonan untuk kelulusan**
Mahkamah bagi suatu kompromi atau perkiraan di bawah
subseksyen 366(4), Mahkamah boleh memerintahkan syarikat
untuk mengadakan mesyuarat pemiutang atau kelas pemiutang
yang lain bagi maksud undian semula kompromi atau perkiraan
itu tertakluk pada apa-apa terma sebagaimana yang difikirkan patut
oleh Mahkamah.

(2) Suatu perintah yang dibuat di bawah subseksyen (1)
boleh memperuntukkan satu atau lebih perkara yang berikut:

_(a)_ cara untuk memanggil dan mengadakan mesyuarat;

_(b)_ pengelasan mana-mana pemiutang bagi maksud

mengundi dalam mesyuarat selanjutnya;


-----

26 _Rang Undang-Undang_

_(c)_ amaun hutang mana-mana pemiutang yang akan

diterima masuk bagi maksud mengundi dalam
mesyuarat selanjutnya;

_(d)_ wajaran yang diletakkan pada undian mana-mana

pemiutang dalam mesyuarat selanjutnya.

(3) Mesyuarat yang diadakan menurut suatu perintah
Mahkamah yang dibuat di bawah subseksyen (1) hendaklah
dipengerusikan oleh seseorang yang merupakan—

_(a)_ pengamal insolvensi yang dilantik di bawah

subseksyen 367(3); atau

_(b)_ seseorang yang dipilih oleh majoriti dalam nilai

pemiutang atau kelas pemiutang atau anggota atau
kelas anggota, jika tiada pengamal insolvensi dilantik
di bawah subseksyen 367(3).

**Pemfailan, pemeriksaan dan penghukuman bukti hutang**

**369b. (1) Jika Mahkamah memerintahkan suatu mesyuarat**
di bawah subseksyen 366(1) dipanggil, syarikat hendaklah
menyatakan dalam tiap-tiap notis yang disebut dalam
subseksyen 369(1) yang memanggil mesyuarat itu—

_(a)_ cara pemiutang memfailkan bukti hutang dengan

syarikat; dan

_(b)_ tempoh yang bukti itu perlu difailkan.

(2) Jika pemiutang tidak memfailkan bukti hutang
pemiutang mengikut cara dan dalam masa yang dinyatakan
dalam notis yang memanggil mesyuarat, pemiutang itu tidak
dibenarkan untuk mengundi, sama ada secara sendiri atau
melalui proksi, dalam mesyuarat itu.

(3) Walau apa pun subseksyen (2), Mahkamah boleh,
atas permohonan yang dibuat oleh syarikat atau pemiutang,
memberikan suatu perintah melanjutkan tempoh yang dinyatakan
dalam notis memanggil mesyuarat yang dalam tempoh itu
bukti hutang perlu difailkan.


-----

_Syarikat (Pindaan)_ 27

(4) Setelah diberikan suatu perintah di bawah subseksyen (3),
syarikat hendaklah dengan secepat yang dapat
dilaksanakan, menghantar notis tentang perintah itu
kepada setiap pemiutang yang sepatutnya terikat dengan
kompromi atau perkiraan itu.

(5) Tiap-tiap bukti hutang yang difailkan di bawah seksyen ini
hendaklah diadjudikasi oleh pengerusi mesyuarat yang diadakan
di bawah subseksyen 366(1).

(6) Pemiutang yang telah memfailkan bukti hutang
berhak untuk memeriksa keseluruhan atau mana-mana
bahagian bukti hutang yang difailkan oleh mana-mana
pemiutang lain, kecuali bahagian bukti pemiutang lain yang
mengandungi maklumat yang tertakluk pada apa-apa obligasi
mengenai kerahsiaan, atau apa-apa sekatan lain atas penzahiran
maklumat, yang dikenakan oleh mana-mana undang-undang
bertulis, kontrak atau kaedah kelakuan profesional, atau oleh
mana-mana orang atau pihak berkuasa di bawah mana-mana
undang-undang bertulis.

(7) Pengerusi hendaklah memaklumkan setiap pemiutang
yang telah memfailkan bukti hutang mengenai keputusan
adjudikasi bukti hutang yang difailkan oleh semua pemiutang
dalam apa-apa tempoh dan mengikut apa-apa cara sebagaimana
yang ditentukan oleh Pendaftar.

(8) Pemiutang yang telah memfailkan bukti hutang boleh
membantah satu atau lebih perkara yang berikut:

_(a)_ penolakan oleh pengerusi bagi keseluruhan atau

mana-mana bahagian bukti hutang pemiutang;

_(b)_ penerimaan oleh pengerusi bagi keseluruhan atau

mana-mana bahagian bukti hutang yang difailkan
oleh pemiutang yang lain;

_(c)_ permintaan oleh pemiutang yang lain untuk memeriksa

keseluruhan atau mana-mana bahagian bukti hutang
pemiutang.


-----

28 _Rang Undang-Undang_

(9) Apa-apa pertikaian antara pengerusi dengan syarikat,
antara pengerusi dengan satu atau lebih pemiutang berhubung
dengan penolakan bukti hutang, atau antara dua atau lebih
pemiutang berhubung dengan pemeriksaan atau penerimaan
bukti hutang, boleh diadjudikasi oleh seorang penilai bebas
yang dilantik—

_(a)_ dengan persetujuan semua pihak kepada pertikaian

itu; atau

_(b)_ jika tiada persetujuan sedemikian, oleh Mahkamah

atas permohonan—

(i) mana-mana pihak kepada pertikaian itu; atau

(ii) syarikat, sama ada pihak kepada pertikaian

itu atau tidak.

(10) Penilai bebas yang dilantik di bawah subseksyen (9)
berhak untuk menerima saraan yang hendaklah ditentukan—

_(a)_ dengan persetujuan semua pihak kepada pertikaian

yang akan diadjudikasi oleh penilai bebas, jika
penilai bebas dilantik dengan persetujuan pihak-pihak
itu; atau

_(b)_ oleh Mahkamah, jika penilai bebas dilantik oleh

Mahkamah.

(11) Jika pemiutang, syarikat atau pengerusi tidak bersetuju
dengan mana-mana keputusan penilai bebas mengenai
adjudikasi di bawah subseksyen (9) berhubung dengan
pemeriksaan, penerimaan atau penolakan bukti hutang,
pemiutang, syarikat atau pengerusi itu, mengikut mana-mana
yang berkenaan, boleh memfailkan notis pertentangan
itu dengan menyatakan alasan tidak bersetuju mengenai
keputusan itu kepada Mahkamah mengikut cara sebagaimana
yang ditentukan oleh Pendaftar tidak kurang daripada
tujuh hari sebelum pendengaran permohonan di bawah
subseksyen 366(4).


-----

_Syarikat (Pindaan)_ 29

(12) Orang yang memfailkan notis pertentangan itu
hendaklah menghantar suatu salinan notis yang difailkan
di bawah subseksyen (11) kepada—

_(a)_ syarikat itu, melainkan jika notis itu difailkan oleh

syarikat itu; dan

_(b)_ mana-mana pemiutang yang telah memfailkan bukti

hutang dengan syarikat bagi maksud mengundi dalam
mesyuarat yang diadakan di bawah subseksyen 366(1),
atas permintaan pemiutang itu.

(13) Dalam menentukan sama ada suatu kelulusan

hendaklah diberikan atau tidak di bawah subseksyen 366(4),
Mahkamah hendaklah mengambil kira apa-apa notis
pertentangan yang difailkan di bawah subseksyen (11).

**Kuasa Mahkamah untuk meluluskan kompromi atau**
**perkiraan tanpa mesyuarat pemiutang**

**369c.** (1) Jika suatu kompromi atau perkiraan yang dicadangkan
antara syarikat dengan pemiutangnya atau mana-mana kelas
pemiutang itu, Mahkamah boleh, atas permohonan yang dibuat
oleh syarikat, memberikan suatu perintah yang meluluskan
kompromi atau perkiraan itu tanpa apa-apa mesyuarat pemiutang
atau kelas pemiutang.

(2) Jika kompromi atau perkiraan yang dicadangkan itu
diluluskan melalui perintah Mahkamah di bawah subseksyen (1),
kompromi atau perkiraan yang diluluskan itu mengikat syarikat
dan pemiutang atau kelas pemiutang yang sepatutnya terikat
dengan kompromi atau perkiraan itu.

(3) Mahkamah tidak boleh meluluskan suatu kompromi
atau perkiraan di bawah subseksyen (1) melainkan jika—

_(a)_ syarikat itu telah memberi setiap pemiutang yang

sepatutnya terikat dengan kompromi atau perkiraan
yang dicadangkan itu suatu pernyataan yang mematuhi
subseksyen (6) dan mengandungi maklumat yang
berikut:

(i) maklumat berkenaan harta, aset, aktiviti

perniagaan, keadaan kewangan dan prospek
syarikat;


-----

30 _Rang Undang-Undang_

(ii) maklumat tentang cara terma kompromi atau

perkiraan yang dicadangkan itu akan, jika
terma itu berkuat kuasa, menjejaskan hak
pemiutang;

(iii) apa-apa maklumat lain yang perlu untuk

membolehkan pemiutang membuat suatu
keputusan termaklum mengenai kompromi
atau perkiraan yang dicadangkan itu;

_(b)_ syarikat itu telah menyiarkan suatu notis tentang

permohonan di bawah subseksyen (1) mengikut cara
sebagaimana yang ditentukan oleh Pendaftar;

_(c)_ syarikat itu telah menghantar suatu notis dan salinan

permohonan di bawah subseksyen (1) kepada setiap
pemiutang yang sepatutnya terikat dengan kompromi
atau perkiraan yang dicadangkan itu; dan

_(d)_ Mahkamah berpuas hati bahawa sekiranya suatu

mesyuarat pemiutang atau kelas pemiutang dipanggil,
syarat dalam subseksyen 366(3) akan dipenuhi.

(4) Walau apa pun perenggan (3)(c), syarikat boleh,
jika diarahkan oleh Mahkamah, memberikan notis tentang
permohonan di bawah subseksyen (1) kepada pemiutang atau
kelas pemiutang mengikut cara sebagaimana yang diarahkan
oleh Mahkamah.

(5) Mahkamah boleh memberikan kelulusannya kepada
suatu kompromi atau perkiraan yang dicadangkan tertakluk
pada apa-apa perubahan atau syarat sebagaimana yang
difikirkan adil oleh Mahkamah.

(6) Pernyataan yang disebut dalam perenggan (3)(a)
hendaklah—

_(a)_ menjelaskan kesan kompromi atau perkiraan yang

dicadangkan itu dan, khususnya, menyatakan—

(i) apa-apa kepentingan material pengarah syarikat,

sama ada sebagai pengarah atau anggota atau
pemiutang syarikat atau selainnya; dan


-----

_Syarikat (Pindaan)_ 31

(ii) kesan kompromi atau perkiraan yang dicadangkan

itu terhadap kepentingan itu, setakat yang
kesan itu berlainan daripada kesan kompromi
atau perkiraan yang dicadangkan itu terhadap
kepentingan orang lain yang serupa; dan

_(b)_ jika kompromi atau perkiraan yang dicadangkan itu

menjejaskan hak pemegang debentur, mengandungi
penjelasan yang serupa sebagaimana yang dikehendaki
di bawah perenggan (a) berkenaan dengan pemegang
amanah bagi pemegang debentur.

(7) Setiap pengarah syarikat dan setiap pemegang amanah
bagi pemegang debentur hendaklah memberikan notis kepada
syarikat mengenai apa-apa perkara yang berhubungan
dengan pengarah atau pemegang amanah bagi pemegang
debentur itu sebagaimana yang perlu bagi maksud subseksyen (6)
dalam masa tujuh hari selepas pengarah atau pemegang
amanah bagi pemegang debentur itu menerima permintaan
secara bertulis daripada syarikat bagi maklumat mengenai
perkara tersebut.

(8) Mana-mana pengarah syarikat atau pemegang amanah
bagi pemegang debentur yang melanggar subseksyen (7)
melakukan suatu kesalahan dan boleh, apabila disabitkan,
didenda tidak melebihi lima ribu ringgit atau dipenjarakan
selama tempoh tidak melebihi dua belas bulan atau
kedua-duanya.

(9) Seseorang, yang merupakan pengarah syarikat atau
pemegang amanah bagi pemegang debentur, tidak melakukan
kesalahan di bawah subseksyen (8) jika orang itu menunjukkan
bahawa pelanggaran subseksyen (7) oleh orang itu disebabkan
penolakan oleh pengarah syarikat yang lain atau pemegang
amanah bagi pemegang debentur yang lain untuk memberi
orang itu butir-butir mengenai kepentingan material orang itu
yang terjejas disebabkan oleh kompromi atau perkiraan itu.

(10) Melainkan jika Mahkamah memerintahkan selainnya,
suatu perintah yang dibuat di bawah subseksyen (1)—

_(a)_ tidak mempunyai kesan sehingga suatu salinan pejabat

perintah itu diserah simpan dengan Pendaftar; dan


-----

32 _Rang Undang-Undang_

_(b)_ setelah diserah simpan, perintah itu hendaklah

mempunyai kesan pada dan dari tarikh
penyerahsimpanan itu atau apa-apa tarikh yang lebih
awal sebagaimana yang ditentukan oleh Mahkamah
dan sebagaimana yang dinyatakan dalam perintah itu.

(11) Jika terma apa-apa kompromi atau perkiraan yang
diluluskan di bawah seksyen ini memperuntukkan apa-apa
wang atau balasan lain untuk dipegang oleh atau bagi pihak
mana-mana pihak kepada kompromi atau perkiraan itu sebagai
amanah bagi mana-mana orang, orang yang memegang wang
atau balasan lain itu hendaklah selepas habis tempoh
dua tahun tetapi sebelum habis tempoh sepuluh tahun,
bermula dari tarikh wang atau balasan lain itu diterima oleh
orang itu, memindahkan wang atau balasan lain itu kepada
Pegawai Penerima.

(12) Pegawai Penerima hendaklah—

_(a)_ berurusan dengan apa-apa wang yang diterima

di bawah subseksyen (11) seolah-olah wang itu
telah dibayar kepada Pegawai Penerima di bawah
seksyen 508; dan

_(b)_ menjual atau melupuskan apa-apa balasan lain yang

diterima di bawah subseksyen (11) mengikut apa-apa
cara yang difikirkan patut oleh Pegawai Penerima,
dan menguruskan hasil jualan atau pelupusan itu
seolah-olah hasil itu merupakan wang yang dibayar
kepada Pegawai Penerima di bawah seksyen 508.

**Kuasa Mahkamah untuk menyemak semula tindakan,**
**peninggalan atau keputusan, dsb., selepas kelulusan, dsb.,**
**kompromi atau perkiraan**

**369d.** (1) Mahkamah boleh, atas permohonan mana-mana
syarikat atau pemiutang yang terikat dengan kompromi atau
perkiraan yang telah diluluskan oleh Mahkamah di bawah
subseksyen 366(4) atau subseksyen 369c(1), menjelaskan
apa-apa terma kompromi atau perkiraan.


-----

_Syarikat (Pindaan)_ 33

(2) Jika Mahkamah berpuas hati bahawa syarikat telah
melakukan suatu tindakan atau peninggalan, atau membuat
keputusan, yang mengakibatkan pelanggaran apa-apa terma
kompromi atau perkiraan itu, Mahkamah boleh, atas permohonan
mana-mana pemiutang yang terikat dengan kompromi atau
perkiraan itu—

_(a)_ mengesahkan, mengakas atau mengubah suai tindakan,

peninggalan atau keputusan syarikat itu; atau

_(b)_ memberikan apa-apa arahan atau membuat apa-apa

perintah yang difikirkan patut oleh Mahkamah untuk
membetulkan tindakan, peninggalan atau keputusan
syarikat itu.

(3) Tiada penjelasan atau perintah yang dibuat, dan tiada
arahan yang diberikan, oleh Mahkamah di bawah subseksyen (1)
atau (2) boleh mengubah atau menjejaskan hak mana-mana
orang di bawah terma kompromi atau perkiraan itu.”.

**Penggantian seksyen 395**

**14. Akta ibu dipinda dengan menggantikan seksyen 395 dengan**
seksyen yang berikut:

“Ketidakpakaian Subpenggal ini

**395.** Subpenggal ini tidak terpakai bagi—

_(a)_ syarikat yang merupakan suatu institusi berlesen atau

pengendali sistem pembayaran yang dikawal selia
di bawah undang-undang yang dikuatkuasakan oleh
Bank Negara Malaysia;

_(b)_ syarikat yang diluluskan atau didaftarkan di bawah

Bahagian II, dilesenkan atau didaftarkan di bawah
Bahagian III, diluluskan di bawah Bahagian IIIa
atau diiktiraf di bawah Bahagian VIII Akta Pasaran
Modal dan Perkhidmatan 2007; dan

_(c)_ syarikat yang diluluskan di bawah Bahagian II

Akta Perindustrian Sekuriti (Depositori Pusat) 1991.”.


-----

34 _Rang Undang-Undang_

**Seksyen baharu 398a**

**15.** Akta ibu dipinda dengan memasukkan selepas seksyen 398
seksyen yang berikut:

“Mendapatkan balik harta yang dicagar semasa perkiraan

**sukarela**

**398a. (1) Walau apa pun seksyen 398, pemiutang bercagar**
boleh mengambil milikan, menjalankan apa-apa hak lain
berhubung dengan, atau selainnya mendapatkan balik, harta
yang dicagar semasa tempoh moratorium dalam suatu perkiraan
sukarela jika—

_(a)_ harta yang dicagar itu tidak dikehendaki oleh

syarikat untuk perkiraan sukarela itu;

_(b)_ moratorium itu menimbulkan risiko tinggi

terhadap kewujudan harta yang dicagar itu; atau

_(c)_ nilai harta yang dicagar itu menurun disebabkan

moratorium.

(2) Pemiutang bercagar hendaklah memberitahu dan
mendapatkan persetujuan daripada penama sebelum mengambil
milikan harta yang dicagar di bawah subseksyen (1).

(3) Bagi maksud seksyen ini, “harta yang dicagar” ertinya
apa-apa harta selain harta tak alih yang tertakluk pada
gadaian atau apa-apa cagaran lain.”.

**Pindaan seksyen 403**

**16.** Seksyen 403 Akta ibu dipinda—

_(a)_ dalam perenggan (a), dengan memotong perkataan “dan”

di hujung perenggan itu;


-----

_Syarikat (Pindaan)_ 35

_(b)_ dengan menggantikan perenggan _(b) dengan perenggan_

yang berikut:

“(b) syarikat yang diluluskan atau didaftarkan di bawah

Bahagian II, dilesenkan atau didaftarkan di bawah
Bahagian III, diluluskan di bawah Bahagian IIIa
atau diiktiraf di bawah Bahagian VIII Akta Pasaran
Modal dan Perkhidmatan 2007; dan”; dan

_(c)_ dengan memasukkan selepas perenggan _(b) perenggan_

yang berikut:

“(c) syarikat yang diluluskan di bawah Bahagian II

Akta Perindustrian Sekuriti (Depositori Pusat) 1991.”.

**Penggantian seksyen 406**

**17.** Seksyen 406 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Suatu perintah pengurusan kehakiman hendaklah,
melainkan jika pengurusan kehakiman itu dilepaskan,
terus berkuat kuasa selama tempoh enam bulan dari
tarikh perintah itu dibuat tetapi Mahkamah boleh,
atas permohonan pengurus kehakiman, melanjutkan
tempoh itu tertakluk pada apa-apa terma sebagaimana
yang dikenakan oleh Mahkamah.”; dan

_(b)_ dalam subseksyen (2), dengan menggantikan perkataan

“Jika suatu permohonan untuk melanjutkan tempoh
selama enam bulan lagi sebagaimana yang disebut dalam
subseksyen (1) dibuat” dengan perkataan “Jika suatu
permohonan dibuat untuk melanjutkan tempoh enam
bulan sebagaimana yang disebut dalam subseksyen (1)
kepada suatu tempoh yang lebih panjang sebagaimana
yang dibenarkan oleh Mahkamah”.


-----

36 _Rang Undang-Undang_

**Pindaan seksyen 411**

**18. Seksyen 411 Akta ibu dipinda dengan memasukkan selepas**
subseksyen (4) subseksyen yang berikut:

“(5) Walau apa pun perenggan (4)(d), pemiutang bercagar

boleh, selepas memberikan pemberitahuan kepada pengurus
kehakiman, menguatkuasakan cagaran atas harta alih
syarikat atau memiliki semula apa-apa barang dalam milikan
syarikat di bawah mana-mana perjanjian sewa beli,
perjanjian pemajakan catel atau perjanjian pemegangan hakmilik
semasa perintah pengurusan kehakiman masih berkuat kuasa
dengan mana-mana atau semua syarat yang berikut:

_(a)_ pengurus kehakiman mengesahkan bahawa barang atau

harta alih itu tidak diperlukan oleh syarikat yang berada
di bawah perintah pengurusan kehakiman;

_(b)_ perintah pengurusan kehakiman itu menimbulkan risiko

tinggi terhadap kewujudan barang atau harta alih itu; atau

_(c)_ nilai barang atau harta alih itu menurun disebabkan oleh

perintah pengurusan kehakiman itu.”.

**Seksyen baharu 415a**

**19.** Akta ibu dipinda dengan memasukkan selepas seksyen 415
seksyen yang berikut:

“Keutamaan paling tinggi bagi pembiayaan penyelamat

**bagi pengurusan kehakiman**

**415a.** (1) Jika suatu syarikat berada di bawah perintah
pengurusan kehakiman, Mahkamah boleh, atas suatu permohonan
oleh pengurus kehakiman syarikat itu, memberikan satu atau
lebih perintah yang berikut:

_(a)_ suatu perintah bahawa jika syarikat itu digulungkan,

walau apa pun subseksyen 527(1), hutang yang
berbangkit daripada apa-apa pembiayaan penyelamat
yang diperoleh oleh syarikat itu hendaklah dibayar
sebaik selepas kos dan perbelanjaan penggulungan
syarikat sebagaimana yang disebut dalam
perenggan 527(1)(a) dibayar;


-----

_Syarikat (Pindaan)_ 37

_(b)_ suatu perintah untuk menjamin hutang yang

berbangkit daripada mana-mana pembiayaan
penyelamat yang selainnya tidak berupaya
diperoleh oleh syarikat itu melainkan jika hutang
itu dijamin dengan—

(i) suatu kepentingan cagaran atas harta

syarikat yang tidak tertakluk pada apa-apa
kepentingan cagaran; atau

(ii) suatu kepentingan cagaran lebih rendah

atas harta syarikat yang tertakluk pada
kepentingan cagaran yang sedia ada; atau

_(c)_ suatu perintah untuk menjamin hutang yang berbangkit

daripada mana-mana pembiayaan penyelamat yang
akan diperoleh oleh syarikat itu dengan suatu
kepentingan cagaran yang mempunyai keutamaan
yang sama dengan atau keutamaan yang lebih tinggi
daripada kepentingan cagaran yang sedia ada atas
harta syarikat itu, jika—

(i) syarikat itu tidak berupaya untuk memperoleh

pembiayaan penyelamat daripada mana-mana
orang melainkan jika hutang yang berbangkit
daripada pembiayaan penyelamat itu
dijamin mengikut cara yang disebut dalam
perenggan ini; dan

(ii) kepentingan pemegang kepentingan cagaran yang

sedia ada dilindungi secukupnya.

(2) Pengurus kehakiman yang membuat permohonan
di bawah subseksyen (1) hendaklah menghantar suatu notis tentang
permohonan itu kepada setiap pemiutang syarikat itu.

(3) Mana-mana pemiutang syarikat boleh menentang
permohonan di bawah subseksyen (1).

(4) Pengakasan atau ubah suaian disebabkan rayuan
kepada perintah di bawah perenggan (1)(b) atau _(c) tidak_
menjejaskan kesahan apa-apa hutang yang ditanggung,
atau apa-apa kepentingan cagaran yang telah diberikan
menurut perintah itu, atau keutamaan kepentingan cagaran itu,


-----

38 _Rang Undang-Undang_

jika hutang yang berbangkit daripada pembiayaan penyelamat
yang dihasratkan untuk dijamin oleh kepentingan cagaran itu
telah diberikan dengan suci hati, sama ada dengan pengetahuan
tentang rayuan itu atau tidak, melainkan jika perintah itu
telah digantung sementara menunggu rayuan sebelum
pembiayaan penyelamat diberikan.

(5) Bagi maksud subperenggan (1)(c)(ii), kepentingan
pemegang kepentingan cagaran yang sedia ada dilindungi
secukupnya jika—

_(a)_ Mahkamah memerintahkan supaya syarikat untuk

membuat satu atau lebih pembayaran tunai kepada
pemegang itu, yang jumlah keseluruhan amaunnya
mencukupi untuk membayar pampasan kepada
pemegang itu bagi apa-apa pengurangan nilai
kepentingan cagaran yang sedia ada bagi pemegang itu
yang boleh berlaku akibat daripada perintah yang
dibuat di bawah perenggan (1)(c);

_(b)_ Mahkamah memerintahkan supaya syarikat untuk

memberikan kepada pemegang itu cagaran tambahan
atau gantian dengan suatu nilai yang mencukupi
untuk membayar pampasan kepada pemegang itu
bagi apa-apa pengurangan nilai kepentingan cagaran
yang sedia ada pemegang itu yang boleh berlaku
akibat daripada perintah yang dibuat di bawah
perenggan (1)(c); atau

_(c)_ Mahkamah memberikan apa-apa relif, selain

pampasan, yang akan mengakibatkan penghasilan oleh
pemegang itu kepentingan cagaran yang tidak diragui
setara dengan kepentingan cagaran yang sedia ada
pemegang itu.

(6) Jika syarikat yang mempunyai dua atau lebih hutang
dengan keutamaan paling tinggi digulungkan, hutang dengan
keutamaan paling tinggi itu—

_(a)_ mempunyai keutamaan yang sama kedudukan antara

semua hutang dengan keutamaan paling tinggi; dan


-----

_Syarikat (Pindaan)_ 39

_(b) hendaklah dibayar sepenuhnya atau, jika syarikat itu_

tidak mempunyai harta yang mencukupi untuk
menyelesaikan hutang itu, hendaklah berada pada
kedudukan _pari passu_ dan hendaklah dibayar
mengikut kadar yang sama antara semua hutang
dengan keutamaan paling tinggi.

(7) Seksyen 426 dan 528 tidak menjejaskan apa-apa
keutamaan yang diberikan, apa-apa kepentingan cagaran
atau relif yang diberikan, atau apa-apa pembayaran yang
dibuat, menurut dan mengikut perintah yang diberikan
di bawah subseksyen (1).

(8) Pengurus kehakiman hendaklah, dalam masa tujuh hari
selepas tarikh suatu perintah diberikan di bawah subseksyen (1),
menyerah simpan salinan pejabat perintah itu kepada Pendaftar.

(9) Dalam seksyen ini—

_(a)_ “pembiayaan penyelamat” ertinya apa-apa pembiayaan

yang memenuhi satu atau lebih syarat yang berikut:

(i) pembiayaan itu diperlukan untuk penerusan

syarikat yang memperoleh pembiayaan,
atau keseluruhan atau mana-mana bahagian
daripada pengusahaan syarikat itu sebagai
suatu usaha berterusan;

(ii) pembiayaan itu diperlukan untuk kelulusan

Mahkamah di bawah subseksyen 366(4)
atau subseksyen 369 c (5) bagi suatu
kompromi atau perkiraan yang disebut dalam
subseksyen 366(1) atau subseksyen 369c(1),
mengikut mana-mana yang berkenaan,
yang melibatkan syarikat yang memperoleh
pembiayaan itu;

(iii) pembiayaan itu diperlukan untuk mencapai

penghasilan aset yang lebih menguntungkan
bagi syarikat yang memperoleh pembiayaan
itu, berbanding dengan penggulungan syarikat
itu;

_(b) “kepentingan cagaran” ertinya apa-apa gadai janji,_

gadaian, sandaran, lien atau jenis kepentingan
cagaran lain yang diiktiraf oleh undang-undang;


-----

40 _Rang Undang-Undang_

_(c)_ “hutang dengan keutamaan paling tinggi” ertinya

suatu hutang, yang berbangkit daripada apa-apa
pembiayaan penyelamat yang diperoleh atau yang
akan diperoleh oleh suatu syarikat, yang mempunyai
keutamaan, menurut susunan di bawah subseksyen (1),
ke atas semua hutang keutamaan yang dinyatakan
dalam perenggan 527(1)(b) hingga (f) dan semua hutang
tidak bercagar lain, jika syarikat itu digulungkan.”.

**Penggal baharu 9**

**20.** Akta ibu dipinda dengan memasukkan selepas seksyen 430
Penggal yang berikut:

“Penggal 9

_Perlindungan Barangan dan Perkhidmatan Perlu_

**Perlindungan barangan dan perkhidmatan perlu**

**430a.** (1) Tertakluk pada subseksyen (2), suatu klausa yang
berkaitan dengan insolvensi di bawah mana-mana kontrak
bagi pembekalan barangan dan perkhidmatan perlu hendaklah
tidak boleh dilaksanakan terhadap mana-mana syarikat.

(2) Seseorang pembekal yang berhasrat untuk menjalankan
haknya menurut klausa yang berkaitan dengan insolvensi
dalam suatu kontrak hendaklah memaklumkan hasratnya untuk
memelihara haknya di bawah klausa yang berkaitan dengan
insolvensi itu kepada syarikat secara bertulis sekurang-kurangnya
tiga puluh hari sebelum menjalankan haknya menurut klausa
yang berkaitan dengan insolvensi mengikut kontrak itu.

(3) Seksyen ini tidak menghalang pembekal daripada
menjalankan haknya yang lain, termasuk hak untuk menerima
bayaran bagi barangan dan perkhidmatan perlu yang diberikan
kepada suatu syarikat, di bawah kontrak pembekalan barangan
dan perkhidmatan perlu itu.


-----

_Syarikat (Pindaan)_ 41

(4) Bagi maksud seksyen ini—

_(a)_ “klausa yang berkaitan dengan insolvensi” ertinya

suatu terma kontrak yang—

(i) membenarkan penamatan automatik suatu

kontrak barangan dan perkhidmatan perlu
atau pembekalan barangan dan perkhidmatan
perlu, ubah suaian hak antara pembekal
dan syarikat di bawah kontrak semata-mata
kerana syarikat itu menjadi tertakluk pada
prosiding berhubung dengan kompromi atau
perkiraan, perkiraan sukarela atau pengurusan
kehakiman; atau

(ii) membenarkan pembekal untuk menamatkan

kontrak barangan dan perkhidmatan perlu
atau pembekalan barangan dan perkhidmatan
perlu, menguatkuasakan apa-apa hak atau
mengubah mana-mana obligasi di bawah
suatu kontrak semata-mata kerana syarikat itu
menjadi tertakluk pada prosiding berhubung
dengan kompromi atau perkiraan, perkiraan
sukarela atau pengurusan kehakiman;

_(b)_ “barangan dan perkhidmatan perlu” ertinya barangan

dan perkhidmatan perlu yang dinyatakan dalam
Jadual Kesembilan a.”.

**Pindaan seksyen 433**

**21.** Seksyen 433 Akta ibu dipinda dengan memasukkan selepas
subseksyen (4c) subseksyen yang berikut:

“(4d) Mana-mana orang yang telah diluluskan sebagai

penyelesai di bawah subseksyen 433(4) hendaklah, dalam masa
tiga puluh hari dari kelulusan itu, memberitahu kepada Pendaftar
butir-butir yang berikut:

_(a)_ maklumat peribadi penyelesai yang diluluskan itu;


-----

42 _Rang Undang-Undang_

_(b)_ kelulusan sebagai penyelesai yang diluluskan;

_(c)_ firma penyelesai yang diluluskan, termasuk pekongsi firma

dan cawangan, jika ada; dan

_(d)_ apa-apa butir lain yang dikehendaki oleh Pendaftar.

(4e) Jika terdapat apa-apa perubahan kepada butir-butir

yang dinyatakan dalam subseksyen (4d), penyelesai hendaklah
mengemas kini maklumat itu dalam masa empat belas hari dari
tarikh perubahan tersebut.”.

**Pindaan seksyen 536**

**22. Perenggan 536(2)(a) Akta ibu dipinda dengan menggantikan**
perkataan “pengemukaan petisyen penggulungan terhadap syarikat”
dengan perkataan “pada tarikh perintah penggulungan itu”.

**Pindaan seksyen 562**

**23. Subseksyen 562(1) Akta ibu dipinda—**

_(a)_ dalam perenggan (f), dengan memotong perkataan “dan”

di hujung perenggan itu; dan

_(b)_ dengan memasukkan selepas perenggan _(f) perenggan_

yang berikut:

_“(fa)_ maklumat pemunyaan benefisial sebagaimana yang

dinyatakan di bawah subseksyen 60b(1); dan”.

**Pindaan seksyen 567**

**24. Subseksyen 567(1) Akta ibu dipinda—**

_(a)_ dalam perenggan (f), dengan memotong perkataan “atau”

di hujung perenggan itu; dan


-----

_Syarikat (Pindaan)_ 43

_(b)_ dengan memasukkan selepas perenggan _(f) perenggan_

yang berikut:

“(fa) status sama ada syarikat asing itu syarikat

persendirian atau syarikat awam; atau”.

**Seksyen baharu 573a**

**25. Akta ibu dipinda dengan memasukkan selepas seksyen 573**
seksyen yang berikut:

“Pemunyaan benefisial syarikat asing

**573a. Penggal 8a Bahagian II hendaklah terpakai bagi**
syarikat asing tertakluk pada ubah suaian yang berikut:

_(a)_ sebutan mengenai “syarikat” hendaklah dianggap

sebagai sebutan mengenai “syarikat asing”; dan

_(b)_ sebutan mengenai “pegawai” hendaklah dianggap

sebagai sebutan mengenai “ejen syarikat asing”.”.

**Pindaan seksyen 576**

**26. Subseksyen 576(2) Akta ibu dipinda—**

_(a)_ dalam perenggan (h), dengan memotong perkataan “dan”

di hujung perenggan itu; dan

_(b)_ dengan memasukkan selepas perenggan _(h) perenggan_

yang berikut:

“(ha) maklumat pemunyaan benefisial sebagaimana

yang dinyatakan di bawah subseksyen 60b(1);

_(hb)_ alamat yang daftar pemunya benefisial syarikat

itu dikehendaki untuk disimpan menurut
subseksyen 60b(2), jika tidak disimpan di pejabat
berdaftarnya; dan”.


-----

44 _Rang Undang-Undang_

**Pindaan seksyen 582**

**27. Perenggan 582(3)(c)** Akta ibu dipinda dalam teks bahasa
kebangsaan dengan menggantikan perkataan “akuan ketidaksolvenan”
dengan perkataan “pengisytiharan kesolvenan”.

**Seksyen baharu 612a**

**28.** Akta ibu dipinda dengan memasukkan selepas seksyen 612
seksyen yang berikut:

“Penyiaran atau iklan dalam laman sesawang

**612a.** Sekiranya apa-apa maklumat dikehendaki untuk

disiarkan atau diiklankan dalam suatu surat khabar di bawah
Akta ini, mana-mana orang boleh, sebagai ganti kepada
penyiaran atau pengiklanan maklumat itu dalam surat khabar,
menyiarkan atau mengiklankan maklumat itu dalam laman
sesawang Suruhanjaya dalam bentuk dan cara sebagaimana
yang ditentukan oleh Pendaftar selepas pembayaran fi yang
ditetapkan.”.

**Pindaan seksyen 613**

**29. Subseksyen 613(1) Akta ibu dipinda—**

_(a)_ dengan memasukkan selepas perenggan _(a) perenggan_

yang berikut:

“(aa) mana-mana orang atau golongan orang yang boleh

mengakses daftar pemunya benefisial syarikat
atau maklumat pemunyaan benefisial, cara dan
terma dan syarat bagi mengakses daftar itu;”; dan

_(b)_ dengan memasukkan selepas perenggan _(b) perenggan_

yang berikut:

“(ba) apa-apa perkara yang berhubungan dengan suatu

kompromi atau perkiraan, perkiraan sukarela
korporat, pengurusan kehakiman, penyelesaian
dan penerimaan;”.


-----

_Syarikat (Pindaan)_ 45

**Jadual baharu**

**30. Akta ibu dipinda dengan memasukkan selepas Jadual Kesembilan**
jadual yang berikut:

“Jadual Kesembilan a

[Subseksyen 430a(4)]

JENIS BARANGAN DAN PERKHIDMATAN PERLU

1. Bekalan air

2. Bekalan elektrik

3. Bekalan gas

4. Terminal pusat jualan

5. Perisian dan perkakasan komputer

6. Maklumat, nasihat dan bantuan teknikal yang berkaitan dengan penggunaan
teknologi maklumat

7. Pemprosesan dan penyimpanan data

8. Penganjur laman sesawang”.

**Kecualian**

**31.** Apa-apa penyiasatan, perbicaraan, prosiding atau tindakan
yang belum selesai sebaik sebelum permulaan kuat kuasa Akta ini
hendaklah, pada tarikh permulaan kuat kuasa Akta ini,
diteruskan mengikut peruntukan Akta ibu seolah-olah Akta ibu
tidak dipinda oleh Akta ini.

HURAIAN

Rang Undang-Undang ini bertujuan untuk meminda Akta Syarikat 2016
(“Akta 777”). Tujuan utama pindaan ini adalah untuk menambah baik peruntukan
yang sedia ada yang berhubungan dengan rangka kerja tadbir urus korporat,
skim kompromi atau perkiraan dan mekanisme penyelamatan korporat.
Selain itu, pindaan ini juga bertujuan untuk memasukkan peruntukan baharu
yang berhubungan dengan rangka kerja pelaporan dan penzahiran maklumat
pemunyaan benefisial.


-----

46 _Rang Undang-Undang_

2. _Fasal 1 mengandungi tajuk ringkas dan bertujuan untuk memberi_
Menteri kuasa untuk menetapkan tarikh permulaan kuat kuasa Akta yang
dicadangkan.

3. _Fasal 2 bertujuan untuk meminda takrif “pemunya benefisial” bagi_
menekankan bahawa pemunya benefisial mungkin wujud dalam situasi pemilikan
syer dan syarikat.

4. _Fasal 3 bertujuan untuk memasukkan Penggal baharu 8a ke dalam_
Akta 777 yang berhubungan dengan pemunyaan benefisial sesuatu syarikat.

Seksyen 60a yang dicadangkan bertujuan untuk menetapkan kriteria asas

untuk mengenal pasti pemunya benefisial suatu syarikat.

Seksyen 60b yang dicadangkan bertujuan untuk memperuntukkan obligasi

untuk menyimpan dan menyenggara daftar pemunya benefisial syarikat dan
menyerah simpan maklumat pemunyaan benefisial yang berkaitan dengan
Pendaftar. Hanya orang atau golongan orang yang ditetapkan oleh Menteri,
termasuk agensi penguatkuasaan undang-undang dan pihak berkuasa berwibawa,
boleh mengakses daftar pemunya benefisial syarikat dan maklumat pemunyaan
benefisial yang berkaitan.

Seksyen 60c yang dicadangkan bertujuan untuk memberi syarikat kuasa untuk

menghendaki penzahiran pemunya benefisial syarikat itu. Cadangan pindaan
ini membolehkan syarikat mendapatkan maklumat pemunya benefisial atau
mengesahkan ketepatan maklumat daripada mana-mana orang yang syarikat
mengetahui atau mempunyai alasan yang munasabah untuk mempercayai yang orang
itu merupakan pemunya benefisial syarikat.

Seksyen 60d yang dicadangkan bertujuan untuk memperuntukkan kewajipan

pemunya benefisial syarikat. Dengan pindaan ini, pemunya benefisial syarikat
mempunyai kewajipan untuk memberitahu syarikat apabila dia menjadi pemunya
benefisial syarikat dan hendaklah memberitahu syarikat jika terdapat apa-apa
perubahan dalam maklumat pemunyaan benefisial syarikat.

Seksyen 60e yang dicadangkan bertujuan untuk memperuntukkan bahawa

Menteri boleh mengecualikan apa-apa kelas syarikat daripada pemakaian
Penggal baharu 8a yang dicadangkan sama ada tidak bersyarat atau apa-apa terma
yang boleh dikenakan oleh Menteri, jika syarikat itu tertakluk pada apa-apa
kehendak di bawah mana-mana undang-undang bertulis lain yang serupa
dengan seksyen baharu yang dicadangkan ini. Pengecualian ini bertujuan untuk
mengurangkan beban pentadbiran syarikat yang telah dikawal selia di bawah
undang-undang bertulis lain dan mengelakkan pertindihan pengawalseliaan.

5. _Fasal 4 bertujuan untuk meminda seksyen 68 Akta 777 untuk menghendaki_
syarikat menyerah simpan kepada Pendaftar butir-butir pemunyaan benefisial
syarikat itu dalam penyata tahunan.

6. _Fasal 5 bertujuan untuk meminda subseksyen 152(2) Akta 777_
bagi tujuan keselarasan dengan Akta Pasaran Modal dan Perkhidmatan 2007

[Akta 671].


-----

_Syarikat (Pindaan)_ 47

7. _Fasal 6 bertujuan untuk memasukkan subseksyen baharu 258(1a) ke dalam_
Akta 777 untuk memberi Pendaftar kuasa untuk melanjutkan masa
bagi pengedaran penyata kewangan dan laporan atas permohonan
syarikat persendirian.

8. _Fasal 7 bertujuan untuk memasukkan subseksyen baharu 264(4a) dan (4b)_
ke dalam Akta 777.

Subseksyen 264(4a) yang dicadangkan bertujuan untuk menjelaskan bahawa

juruaudit dan firma juruaudit tidak dihalang daripada bertindak bagi syarikat
semata-mata kerana pekongsi firma itu ialah pasangan kepada pegawai
syarikat itu.

Subseksyen 264(4b) yang dicadangkan bertujuan untuk memberi Pendaftar

kuasa untuk mengeluarkan garis panduan dalam menilai kebebasan juruaudit
dan firma juruaudit.

9. _Fasal 8 bertujuan untuk meminda seksyen 365 Akta 777 untuk_
memperuntukkan takrif “syarikat berkaitan” dan “syarikat subjek” berhubung
dengan skim kompromi atau perkiraan.

10. _Fasal 9 bertujuan untuk meminda seksyen 366 Akta 777._

Subseksyen 366(1) yang dicadangkan bertujuan untuk menjelaskan bahawa

suatu syarikat, pemiutang atau kelas pemiutang syarikat, anggota atau kelas
anggota syarikat, penyelesai atau pengurus kehakiman, boleh memohon kepada
Mahkamah bagi kelulusan skim kompromi atau perkiraan.

Subseksyen 366(2a) yang dicadangkan bertujuan untuk memperuntukkan

bahawa semua mesyuarat yang diadakan menurut suatu perintah Mahkamah
di bawah seksyen 366 Akta 777 hendaklah dipengerusikan sama ada oleh
pengamal insolvensi atau seseorang yang dipilih oleh majoriti daripada nilai
pemiutang atau anggota.

11. _Fasal 10 bertujuan untuk meminda seksyen 367 Akta 777 untuk menjelaskan_

pelantikan pengamal insolvensi berhubung dengan skim kompromi atau perkiraan
yang dicadangkan termasuk kewajipannya, saraan dan hak akses kepada semua
rekod syarikat. _Fasal 10 juga bertujuan untuk menghendaki syarikat melantik_
pengamal insolvensi apabila syarikat membuat suatu permohonan di bawah
seksyen 368b, 368d atau 369c yang dicadangkan atau syarikat berkaitan
bagi syarikat itu membuat suatu permohonan di bawah seksyen 368a yang
dicadangkan.

12. _Fasal 11 bertujuan untuk meminda subseksyen 368(1) dan (2) Akta 777_

dan bagi memasukkan subseksyen baharu 368(1a), (3a) dan (3b).

Pindaan subseksyen 368(1) dan (2) yang dicadangkan bertujuan untuk

menjelaskan proses yang sedia ada berhubung dengan permohonan perintah
halangan. Dengan pindaan ini, suatu syarikat boleh mendapatkan perintah
halangan tidak lebih daripada tiga bulan dari tarikh perintah halangan
itu diberikan dan pelanjutan tempoh tidak lebih daripada sembilan bulan
jika syarikat itu memenuhi kehendak di bawah subseksyen 368(2) Akta 777.
Dengan pindaan ini juga, sepanjang tempoh moratorium, tiada tindakan atau
prosiding boleh dimulakan atau diteruskan melainkan dengan keizinan Mahkamah dan
tertakluk pada apa-apa terma sebagaimana yang boleh dikenakan oleh Mahkamah.


-----

48 _Rang Undang-Undang_

Subseksyen 368(1a) yang dicadangkan bertujuan untuk memasukkan

tempoh moratorium tidak lebih daripada dua bulan yang berkuat kuasa setelah
permohonan untuk perintah halangan difailkan.

Subseksyen 368(3a) yang dicadangkan bertujuan untuk memperuntukkan

perlindungan yang boleh diberikan kepada sesuatu syarikat apabila perintah
halangan telah diberikan.

Subseksyen 368(3b) yang dicadangkan bertujuan untuk menjelaskan bahawa tiada

perintah halangan boleh diberikan kepada syarikat jika perintah di bawah
subseksyen 368(1), seksyen 368b, 368d atau 369c yang dicadangkan telah
diberikan kepada syarikat atau perintah di bawah seksyen 368a yang dicadangkan
telah diberikan kepada syarikat berkaitan dalam tempoh dua belas bulan
sebelumnya. Pindaan ini juga bertujuan untuk mengelakkan penyalahgunaan
proses yang mungkin menjejaskan hak anggota dan pemiutang.

13. _Fasal 12 bertujuan untuk memasukkan seksyen baharu 368a, 368b, 368c_

dan 368d untuk memudahkan skim kompromi atau perkiraan bagi kumpulan
syarikat berkaitan.

Seksyen 368a yang dicadangkan bertujuan untuk membenarkan syarikat

berkaitan memohon perintah halangan jika syarikat berkaitan itu memainkan
peranan penting dalam skim kompromi atau perkiraan yang dicadangkan.

Seksyen 368b yang dicadangkan bertujuan untuk memasukkan pembiayaan

penyelamat untuk syarikat dalam satu skim kompromi atau perkiraan dan
pembiayaan penyelamat itu diberi kedudukan keutamaan lebih tinggi sekiranya
berlaku penggulungan.

Seksyen 368c yang dicadangkan bertujuan untuk memberi Mahkamah kuasa

untuk menghalang pelupusan harta apabila syarikat berada di bawah perintah
halangan.

Seksyen 368d yang dicadangkan bertujuan untuk memberi Mahkamah kuasa

untuk memerintahkan persetujuan kelas pemiutang dan berpuas hati bahawa
pemiutang yang menentang tidak terjejas apabila meluluskan skim kompromi
atau perkiraan.

14. _Fasal 13 bertujuan untuk memasukkan seksyen baharu 369a, 369b, 369c_

dan 369d ke dalam Akta 777.

Seksyen 369a yang dicadangkan bertujuan untuk memberi Mahkamah kuasa

untuk memerintahkan syarikat supaya mengadakan mesyuarat pemiutang atau
kelas pemiutang bagi maksud undian semula kompromi atau perkiraan yang
dicadangkan itu tertakluk pada apa-apa terma sebagaimana yang difikirkan
patut oleh Mahkamah.

Seksyen 369b yang dicadangkan bertujuan untuk memperuntukkan kehendak

bagi pemiutang memfailkan bukti hutang dengan syarikat dan tempoh yang
bukti hutang itu perlu difailkan untuk membenarkan mereka mengundi dalam
mesyuarat untuk mempertimbangkan skim kompromi atau perkiraan yang
dicadangkan.


-----

_Syarikat (Pindaan)_ 49

Seksyen 369c yang dicadangkan bertujuan untuk memberi Mahkamah kuasa

untuk mengeluarkan perintah untuk meluluskan skim kompromi atau perkiraan
yang dicadangkan walaupun tanpa apa-apa mesyuarat pemiutang atau kelas
pemiutang dengan syarat Mahkamah berpuas hati bahawa pemiutang akan
bersetuju dengan skim itu sekiranya mesyuarat pemiutang diadakan.

Seksyen 369d yang dicadangkan bertujuan untuk memberi Mahkamah kuasa

untuk menjelaskan terma skim kompromi atau perkiraan yang telah diluluskan
atas permohonan oleh mana-mana syarikat atau pemiutang yang terikat dengan
skim itu.

15. _Fasal 14 bertujuan untuk memperuntukkan ketidakpakaian Subpenggal 1_

Akta 777 kepada syarikat yang dikawal selia oleh Bank Negara Malaysia dan syarikat
yang dilesenkan, diluluskan atau didaftarkan di bawah Akta Pasaran Modal dan
Perkhidmatan 2007 [Akta 671] dan Akta Industri Sekuriti (Depositori Pusat) 1991

[Akta 453]. Pindaan ini meluaskan pemakaian perkiraan sukarela korporat
kepada semua syarikat yang telah mewujudkan gadaian ke atas mana-mana
pengusahaan atau harta syarikat itu. Pindaan berbangkit juga akan dibuat kepada
Jadual Kelapan kepada Akta 777 berikutan pindaan ini.

16. _Fasal 15 bertujuan untuk memasukkan seksyen baharu 398a ke dalam_

Akta 777 untuk membenarkan pemiutang bercagar mendapatkan balik harta
alih bercagar semasa tempoh moratorium perkiraan sukarela korporat dalam
keadaan tertentu.

17. _Fasal 16 bertujuan untuk meminda perenggan 403(b) Akta 777 untuk_

menjelaskan bahawa pengurusan kehakiman boleh digunakan oleh semua
syarikat termasuk syarikat tersenarai awam. Walau bagaimanapun, pengurusan
kehakiman tidak terpakai bagi syarikat yang dikawal selia oleh
Bank Negara Malaysia dan syarikat yang dilesenkan, diluluskan atau didaftarkan
di bawah Akta Pasaran Modal dan Perkhidmatan 2007 dan Akta Industri Sekuriti
(Depositori Pusat) 1991. Suatu pindaan berbangkit juga akan dibuat kepada
Jadual Kelapan kepada Akta 777 berikutan pindaan ini.

18. _Fasal 17 bertujuan untuk meminda subseksyen 406(1) dan (2) Akta 777_

untuk menjelaskan bahawa perintah pengurusan kehakiman boleh dilanjutkan
selama tempoh enam bulan atau suatu tempoh lebih lama supaya perintah
pengurusan kehakiman yang diluluskan akan terus berkuat kuasa melebihi
dua belas bulan.

19. _Fasal 18 bertujuan untuk memasukkan subseksyen baharu 411(5)_

ke dalam Akta 777 untuk membenarkan pemiutang bercagar mendapatkan
balik harta alih bercagar dalam keadaan tertentu semasa perintah pengurusan
kehakiman masih berkuat kuasa.

20. _Fasal 19 bertujuan untuk memasukkan seksyen baharu 415_ a

ke dalam Akta 777 untuk membenarkan syarikat di bawah pengurusan kehakiman
mendapatkan pembiayaan penyelamat dan pembiayaan menyelamat diberikan
kedudukan keutamaan yang lebih tinggi sekiranya berlaku penggulungan.


-----

50 _Rang Undang-Undang_

21. _Fasal 20 bertujuan untuk memasukkan Penggal baharu 9 ke dalam_

Akta 777 untuk memperkatakan tentang klausa yang berkaitan dengan insolvensi
di bawah mana-mana kontrak bagi pembekalan barangan dan perkhidmatan
perlu untuk menyokong operasi syarikat antara pembekal dengan syarikat
yang melaksanakan skim kompromi atau perkiraan, perkiraan sukarela atau
di bawah pengurusan kehakiman.

22. _Fasal 21 bertujuan untuk memasukkan subseksyen baharu 433(4d) dan (4e)_

ke dalam Akta 777 untuk menghendaki penyelesai yang diluluskan untuk
memberitahu Pendaftar tentang maklumat tertentu yang dinyatakan dalam
subseksyen baharu 433(4d) dan mengemas kini maklumat itu.

23. _Fasal 22 bertujuan untuk meminda perenggan 536(2)(a) untuk menjelaskan_

bahawa tarikh permulaan penggulungan oleh Mahkamah bagi maksud kesalahan
di bawah seksyen 536 ialah tarikh perintah penggulungan supaya selaras dengan
subseksyen 467(2) Akta 777.

24. _Fasal 23 bertujuan untuk memasukkan perenggan baharu 562(1)(fa)_

ke dalam Akta 777 untuk menghendaki syarikat asing memberikan maklumat
pemunyaan benefisial kepada Pendaftar pada masa pendaftaran.

25. _Fasal 24 bertujuan untuk memasukkan perenggan baharu 567(1)(fa)_

ke dalam Akta 777 untuk menghendaki syarikat asing menyerah simpan dengan
Pendaftar butir-butir mengenai apa-apa perubahan atau pengubahan kepada
status syarikat asing itu.

26. _Fasal 25 bertujuan untuk memasukkan seksyen baharu 573a ke dalam_

Akta 777 untuk menjelaskan bahawa peruntukan yang berhubungan dengan
pemunyaan benefisial juga terpakai bagi semua syarikat asing.

27. _Fasal 26 bertujuan untuk memasukkan perenggan 576(2)(ha)_ dan _(hb)_

ke dalam Akta 777 untuk menghendaki syarikat asing menyerah simpan
butir-butir pemunyaan benefisial syarikat asing itu dengan Pendaftar dalam
penyata tahunannya.

28. _Fasal 28 bertujuan untuk memasukkan seksyen baharu 612a ke dalam_

Akta 777 untuk memperuntukkan bahawa laman sesawang Suruhanjaya boleh
digunakan untuk menyiarkan atau mengiklankan maklumat yang sebaliknya
dikehendaki disiarkan atau diiklankan dalam surat khabar.

29. _Fasal 29 bertujuan untuk memasukkan perenggan 613(1)(aa)_ dan _(ba)_

ke dalam Akta 777 untuk memperuntukkan kuasa kepada Menteri untuk
membuat peraturan-peraturan bagi dan berkenaan dengan apa-apa perkara
yang berhubungan dengan akses kepada daftar pemunya benefisial syarikat
atau maklumat pemunyaan benefisial serta yang berhubungan dengan skim
kompromi atau perkiraan, perkiraan sukarela korporat, pengurusan kehakiman,
penyelesaian dan penerimaan.

30. _Fasal 30 bertujuan untuk memasukkan Jadual baharu Kesembilan_ a

ke dalam Akta 777 yang berhubungan dengan barangan dan perkhidmatan
perlu yang dilindungi di bawah seksyen 430a Akta 777.


-----

_Syarikat (Pindaan)_ 51

31. _Fasal 31 bertujuan untuk mengadakan peruntukan kecualian._

32. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3332]


-----

