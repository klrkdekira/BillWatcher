---
Year: 2024
Bill: D.R. 1/2024 - RUU Perniagaan Perkhidmatan Wang (Pindaan) 2024
Title: D.R. 1/2024 - RUU Perniagaan Perkhidmatan Wang (Pindaan) 2024
Download URL: https://www.parlimen.gov.my/files/billindex/pdf/2024/DR/DR%201%20-%20BM.pdf
URL: https://www.parlimen.gov.my/files/billindex/pdf/2024/DR/DR%201%20-%20BM.pdf
---
---
Reading:
Lulus

D.R. 1/2024



Bacaan Pertama Pada
:
28/02/2024


Bacaan Kedua Pada
:
26/03/2024


Dibentang Oleh
:
YB Puan Lim Hui Ying - Timbalan Menteri Kewangan


Diluluskan Pada
:
26/03/2024


Dibentang Oleh
:
YB Puan Lim Hui Ying - Timbalan Menteri Kewangan



Tutup
Lulus
D.R. 1/2024
28/02/2024
26/03/2024
YB Puan Lim Hui Ying - Timbalan Menteri Kewangan
26/03/2024
YB Puan Lim Hui Ying - Timbalan Menteri Kewangan
---

_Lembaga Pelabuhan Bintulu (Pembubaran)_

**D.R. 41/2024**

RANG UNDANG-UNDANG LEMBAGA PELABUHAN

BINTULU (PEMBUBARAN) 2024

SUSUNAN FASAL

_Fasal_

1. Tajuk ringkas dan permulaan kuat kuasa

2. Tafsiran

3. Pemansuhan dan pembubaran

4. Pemindahan kuasa, hak, dsb.

5. Pemindahan aset kewangan

6. Deposit, terimaan pendahuluan dan sewa pajakan

7. Kontrak sedia ada, dsb.

8. Kecualian bagi lesen

9. Penerusan prosiding

10. Penerusan undang-undang, dsb.

11. Peletakhakan harta, dsb.

12. Persetujuan bertulis


-----

-----

_Lembaga Pelabuhan Bintulu (Pembubaran)_ 3

RANG UNDANG-UNDANG

_b e r n a m a_

Suatu Akta untuk memansuhkan Akta Lembaga Pelabuhan Bintulu 1981,
untuk membubarkan Lembaga Pelabuhan Bintulu yang ditubuhkan
di bawah Akta itu, untuk mengadakan peruntukan bagi peletakhakan
hartanya pada Kerajaan atau Kerajaan Negeri Sarawak atau
mana-mana entiti yang diberi kuasa atau dilantik oleh Kerajaan
Negeri Sarawak di bawah undang-undang bertulis yang berkaitan
dan untuk mengadakan peruntukan bagi perkara yang berkaitan.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Lembaga Pelabuhan**
Bintulu (Pembubaran) 2024.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2. Dalam Akta ini, melainkan jika konteksnya menghendaki**
makna yang lain—

“Bintulu Port Authority (Sarawak)” ertinya Bintulu Port Authority
(Sarawak) yang ditubuhkan di bawah seksyen 3 Port Authorities
Ordinance 1961 [Ord No. 1/61];


-----

4 _Rang Undang-Undang_

“Lembaga” ertinya Lembaga Pelabuhan Bintulu yang ditubuhkan
di bawah seksyen 3 Akta Lembaga Pelabuhan Bintulu 1981;

“Menteri” ertinya Menteri yang dipertanggungkan dengan
tanggungjawab bagi pengangkutan.

**Pemansuhan dan pembubaran**

**3. Akta Lembaga Pelabuhan Bintulu 1981 [Akta 243] dimansuhkan**
dan Lembaga yang ditubuhkan di bawah Akta itu dibubarkan.

**Pemindahan kuasa, hak, dsb.**

**4. Semua kuasa, hak, kewajipan, liabiliti dan obligasi yang sebelum**
tarikh permulaan kuat kuasa Akta ini adalah kuasa, hak, kewajipan,
liabiliti dan obligasi Lembaga hendaklah, pada tarikh permulaan
kuat kuasa Akta ini, diturunkan kepada Kerajaan atau Kerajaan
Negeri Sarawak atau mana-mana entiti yang diberi kuasa atau
dilantik oleh Kerajaan Negeri Sarawak di bawah undang-undang
bertulis yang berkaitan, mengikut persetujuan bertulis Kerajaan
dan Kerajaan Negeri Sarawak.

**Pemindahan aset kewangan**

**5.** (1) Semua aset kewangan yang ada pada, atau yang kena
dibayar kepada, Lembaga hendaklah, pada tarikh permulaan kuat
kuasa Akta ini, dipindahkan kepada Kerajaan.

(2) Dalam seksyen ini, “aset kewangan” ertinya apa-apa aset
yang dimiliki oleh Lembaga termasuk pinjaman yang diberikan,
urus niaga belum terima dan pelaburan, yang boleh dicairkan
kepada nilai wang tunai.

**Deposit, terimaan pendahuluan dan sewa pajakan**

**6. Pada tarikh permulaan kuat kuasa Akta ini—**

_(a) semua deposit sewa dan deposit pajakan yang ada pada_

Lembaga;


-----

_Lembaga Pelabuhan Bintulu (Pembubaran)_ 5

_(b) semua terimaan pendahuluan pajakan yang ada pada_

Lembaga; dan

_(c) sewa pajakan yang kena dibayar kepada Lembaga,_

hendaklah dipindahkan kepada Kerajaan Negeri Sarawak
atau mana-mana entiti yang diberi kuasa atau dilantik oleh
Kerajaan Negeri Sarawak di bawah undang-undang bertulis yang
berkaitan.

**Kontrak sedia ada, dsb.**

**7. Semua perjanjian, surat ikatan, dokumen dan surat cara lain**
yang wujud sebelum tarikh permulaan kuat kuasa Akta ini dan
menyentuh mana-mana harta atau wang yang dipindahkan di bawah
Akta ini hendaklah terus berkuat kuasa dan berkesan sepenuhnya,
terhadap atau memihak kepada Kerajaan atau Kerajaan Negeri
Sarawak atau mana-mana entiti yang diberi kuasa atau dilantik
oleh Kerajaan Negeri Sarawak di bawah undang-undang bertulis
yang berkaitan, mengikut persetujuan bertulis Kerajaan dan
Kerajaan Negeri Sarawak, dan boleh dikuatkuasakan sepenuhnya
dan dengan berkesannya seolah-olah, bukannya Lembaga, tetapi
Kerajaan atau Kerajaan Negeri Sarawak atau mana-mana entiti
yang diberi kuasa atau dilantik oleh Kerajaan Negeri Sarawak
di bawah undang-undang bertulis yang berkaitan yang telah
dinamakan dalam perjanjian, surat ikatan, dokumen dan surat
cara lain itu dan telah menjadi suatu pihak kepada perjanjian,
surat ikatan, dokumen dan surat cara lain itu.

**Kecualian bagi lesen**

**8. (1) Tiap-tiap orang yang, sebelum tarikh permulaan kuat kuasa**
Akta ini, memegang lesen yang sah yang dikeluarkan kepadanya
di bawah Akta Lembaga Pelabuhan Bintulu 1981 hendaklah, pada
tarikh permulaan kuat kuasa Akta ini, disifatkan sebagai pemegang
lesen di bawah Port Authorities Ordinance 1961 sehingga tarikh
habis tempoh lesen itu dan tertakluk kepada terma dan syarat
yang dikaitkan dengan lesen itu.

(2) Tiada apa pun dalam seksyen ini boleh ditafsirkan sebagai
melanjutkan tempoh atau jangka masa lesen yang dinyatakan
dalam subseksyen (1) melampaui tarikh habis tempohnya.


-----

6 _Rang Undang-Undang_

(3) Bintulu Port Authority (Sarawak) boleh mengubah terma
dan syarat yang dikaitkan dengan lesen di bawah subseksyen (1)
bagi maksud menyelaraskan lesen itu dengan Port Authorities
Ordinance 1961.

(4) Peruntukan yang berhubungan dengan pembatalan lesen
di bawah Port Authorities Ordinance 1961 hendaklah terpakai
bagi orang yang disebut dalam subseksyen (1).

**Penerusan prosiding**

**9. (1) Apa-apa prosiding atau kausa tindakan oleh atau terhadap**
Lembaga yang belum selesai atau yang wujud sebelum tarikh
permulaan kuat kuasa Akta ini boleh diteruskan atau dimulakan
oleh atau terhadap Bintulu Port Authority (Sarawak) sebagaimana
prosiding atau kausa tindakan itu boleh diteruskan atau dimulakan
oleh atau terhadap Lembaga jika Akta ini tidak diluluskan.

(2) Apa-apa rayuan yang dibawa, atau apa-apa kebenaran
untuk merayu yang dipohon, pada atau selepas tarikh permulaan
kuat kuasa Akta ini, terhadap sesuatu keputusan yang diberikan
sebelum tarikh permulaan kuat kuasa Akta ini dalam mana-mana
prosiding undang-undang yang Lembaga menjadi suatu pihak
boleh dibawa oleh atau terhadap Bintulu Port Authority (Sarawak)
sebagaimana rayuan atau kebenaran untuk merayu itu boleh dibawa
atau dimohon oleh atau terhadap Lembaga jika Akta ini tidak diluluskan.

(3) Walau apa pun dalam seksyen ini, Kerajaan hendaklah
menanggung kos dan perbelanjaan apa-apa prosiding atau
kausa tindakan yang—

_(a) penghakiman atau award telah dibuat terhadap Lembaga;_

atau

_(b) terakru terhadap Lembaga,_

sebelum tarikh permulaan kuat kuasa Akta ini.

**Penerusan undang-undang, dsb.**

**10. (1) Tertakluk kepada Akta ini, semua undang-undang bertulis**
termasuk perundangan subsidiari yang berkuat kuasa sebelum
tarikh permulaan kuat kuasa Akta ini hendaklah, sehingga dipinda
atau dibatalkan, terus berkuat kuasa dan ditafsirkan seolah-olah
Akta ini tidak pernah diluluskan.


-----

_Lembaga Pelabuhan Bintulu (Pembubaran)_ 7

(2) Apa-apa sebutan mengenai Lembaga dalam mana-mana
undang-undang bertulis termasuk perundangan subsidiari atau
dokumen hendaklah ditafsirkan sebagai sebutan mengenai
Bintulu Port Authority (Sarawak).

**Peletakhakan harta, dsb.**

**11. (1) Tertakluk kepada Akta ini, Menteri boleh, dari semasa**
ke semasa, melalui perintah yang disiarkan dalam Warta, menetapkan
suatu tarikh peletakhakan dan pada tarikh itu semua harta, hak,
kepentingan, obligasi dan liabiliti Lembaga yang dinyatakan oleh
Menteri dalam perintah itu hendaklah, menurut kuasa Akta ini,
dipindahkan kepada dan terletak hak pada Kerajaan atau Kerajaan
Negeri Sarawak atau mana-mana entiti yang diberi kuasa atau
dilantik oleh Kerajaan Negeri Sarawak di bawah undang-undang
bertulis yang berkaitan, mengikut persetujuan bertulis Kerajaan
dan Kerajaan Negeri Sarawak tanpa apa-apa pemindahhakan,
penyerahhakan atau pemindahan.

(2) Tiap-tiap harta, hak, kepentingan, obligasi dan liabiliti yang
dipindahkan kepada dan terletak hak pada Lembaga hendaklah
dipindahkan kepada dan terletak hak pada Kerajaan atau Kerajaan
Negeri Sarawak atau mana-mana entiti yang diberi kuasa atau
dilantik oleh Kerajaan Negeri Sarawak di bawah undang-undang
bertulis yang berkaitan, mengikut persetujuan bertulis Kerajaan
dan Kerajaan Negeri Sarawak, dengan hakmilik, estet atau
kepentingan yang serupa dan dengan tempoh pemegangan yang
serupa sebagaimana harta, hak, kepentingan, obligasi dan liabiliti
itu terletak hak atau dipegang sebelum tarikh peletakhakan itu.

(3) Mana-mana tanah yang sebelum tarikh permulaan
kuat kuasa Akta ini terletak hak pada Lembaga hendaklah, pada
tarikh peletakhakan, terletak hak pada Kerajaan Negeri Sarawak.

(4) Tertakluk kepada seksyen 5, mana-mana harta dan aset
selain tanah yang sebelum tarikh permulaan kuat kuasa Akta ini
terletak hak pada Lembaga hendaklah, pada tarikh peletakhakan,
terletak hak pada Kerajaan Negeri Sarawak atau mana-mana entiti
yang diberi kuasa atau dilantik oleh Kerajaan Negeri Sarawak
di bawah undang-undang bertulis yang berkaitan.


-----

8 _Rang Undang-Undang_

(5) Dalam hal harta, hak, kepentingan, obligasi dan liabiliti
yang berbangkit di bawah apa-apa pinjaman yang terletak hak
pada Kerajaan atau Kerajaan Negeri Sarawak atau mana-mana
entiti yang diberi kuasa atau dilantik oleh Kerajaan Negeri
Sarawak di bawah undang-undang bertulis yang berkaitan pada
tarikh peletakhakan, Kerajaan atau Kerajaan Negeri Sarawak
atau mana-mana entiti yang diberi kuasa atau dilantik oleh
Kerajaan Negeri Sarawak di bawah undang-undang bertulis yang
berkaitan boleh membuat perjanjian atau perkiraan mengenai hak,
kepentingan, obligasi dan liabiliti itu dengan mana-mana orang lain.

**Persetujuan bertulis**

**12. Dalam Akta ini, “persetujuan bertulis” ertinya persetujuan**
kedua-dua Kerajaan dan Kerajaan Negeri Sarawak sebagaimana
yang dinyatakan dalam apa-apa dokumen atau instrumen yang
diperakui dan disahkan oleh Kerajaan dan Kerajaan Negeri Sarawak.

HURAIAN

Rang Undang-Undang ini (“Akta yang dicadangkan”) bertujuan untuk
memansuhkan Akta Lembaga Pelabuhan Bintulu 1981 [Akta 243], untuk
membubarkan Lembaga Pelabuhan Bintulu yang ditubuhkan di bawah
Akta itu, untuk mengadakan peruntukan bagi peletakhakan hartanya pada
Kerajaan atau Kerajaan Negeri Sarawak atau mana-mana entiti yang diberi
kuasa atau dilantik oleh Kerajaan Negeri Sarawak di bawah undang-undang
bertulis yang berkaitan dan untuk mengadakan peruntukan bagi perkara yang
berkaitan.

2. _Fasal 1 mengandungi tajuk ringkas dan bertujuan untuk memberi Menteri_
kuasa untuk menetapkan tarikh permulaan kuat kuasa Akta yang dicadangkan.

3. _Fasal 2 mengandungi takrif perkataan dan ungkapan tertentu yang digunakan_
dalam Akta yang dicadangkan.

4. _Fasal 3 bertujuan untuk mengadakan peruntukan bagi pemansuhan_
Akta Lembaga Pelabuhan Bintulu 1981 dan pembubaran Lembaga.

5. _Fasal 4 bertujuan untuk mengadakan peruntukan bagi penurunan kuasa,_
hak, kewajipan, liabiliti dan obligasi Lembaga kepada Kerajaan atau
Kerajaan Negeri Sarawak atau mana-mana entiti yang diberi kuasa atau dilantik
oleh Kerajaan Negeri Sarawak di bawah undang-undang bertulis yang berkaitan,
mengikut persetujuan bertulis Kerajaan dan Kerajaan Negeri Sarawak.


-----

_Lembaga Pelabuhan Bintulu (Pembubaran)_ 9

6. _Fasal 5 bertujuan untuk mengadakan peruntukan bagi pemindahan aset_
kewangan.

_Subfasal 5(1) bertujuan untuk memperuntukkan bahawa semua aset kewangan_

yang ada pada, atau yang kena dibayar kepada Lembaga, hendaklah dipindahkan
kepada Kerajaan.

_Subfasal 5(2) bertujuan untuk mentakrifkan “aset kewangan” yang disebut_

dalam subfasal 5(1) sebagai apa-apa aset yang dimiliki oleh Lembaga termasuk
pinjaman yang diberikan, urus niaga belum terima dan pelaburan, yang boleh
dicairkan kepada nilai wang tunai.

7. _Fasal 6 bertujuan untuk mengadakan peruntukan bagi semua deposit sewa_
dan deposit pajakan yang ada pada Lembaga, semua terimaan pendahuluan
pajakan yang ada pada Lembaga dan sewa pajakan yang kena dibayar kepada
Lembaga hendaklah dipindahkan kepada Kerajaan Negeri Sarawak atau
mana-mana entiti yang diberi kuasa atau dilantik oleh Kerajaan Negeri Sarawak
di bawah undang-undang bertulis yang berkaitan.

8. _Fasal 7 bertujuan untuk mengadakan peruntukan bagi pemindahan semua_
perjanjian, surat ikatan, dokumen dan surat cara lain yang sedia ada daripada
Lembaga kepada Kerajaan atau Kerajaan Negeri Sarawak atau mana-mana
entiti yang diberi kuasa atau dilantik oleh Kerajaan Negeri Sarawak di bawah
undang-undang bertulis yang berkaitan, mengikut persetujuan bertulis Kerajaan
dan Kerajaan Negeri Sarawak.

9. _Fasal 8 bertujuan untuk mengadakan peruntukan bagi kecualian bagi apa-apa_
lesen yang dipegang oleh seseorang sebelum tarikh permulaan kuat kuasa
Akta yang dicadangkan.

10. _Fasal 9 bertujuan untuk mengadakan peruntukan bagi penerusan_

prosiding undang-undang oleh atau terhadap Lembaga di bawah Akta Lembaga
Pelabuhan Bintulu 1981. Fasal ini juga memperuntukkan bahawa apa-apa kos
dan perbelanjaan yang timbul daripada apa-apa prosiding atau kausa tindakan
yang penghakiman atau award telah dibuat terhadap Lembaga atau terakru
terhadap Lembaga sebelum tarikh permulaan kuat kuasa Akta yang dicadangkan
hendaklah ditanggung oleh Kerajaan.

11. _Fasal 10 bertujuan untuk mengadakan peruntukan bagi penerusan semua_

undang-undang bertulis termasuk perundangan subsidiari yang berkuat kuasa
sebelum tarikh permulaan kuat kuasa Akta yang dicadangkan dan apa-apa
sebutan mengenai Lembaga dalam mana-mana undang-undang bertulis termasuk
perundangan subsidiari atau dokumen hendaklah ditafsirkan sebagai sebutan
mengenai Bintulu Port Authority (Sarawak).

12. _Fasal 11 mengandungi peruntukan yang berhubungan dengan peletakhakan_

pada Kerajaan atau Kerajaan Negeri Sarawak atau mana-mana entiti yang diberi
kuasa atau dilantik oleh Kerajaan Negeri Sarawak di bawah undang-undang
bertulis yang berkaitan, mengikut persetujuan bertulis Kerajaan dan
Kerajaan Negeri Sarawak, semua harta, hak, kepentingan, obligasi dan liabiliti
Lembaga sebagaimana yang dinyatakan oleh Menteri dalam perintah yang
disiarkan dalam _Warta tanpa apa-apa pemindahhakan, penyerahhakan atau_
pemindahan.


-----

10 _Rang Undang-Undang_

13. _Fasal 12_ bertujuan untuk memperuntukkan bahawa persetujuan bertulis

ertinya persetujuan kedua-dua Kerajaan dan Kerajaan Negeri Sarawak sebagaimana
yang dinyatakan dalam apa-apa dokumen atau instrumen yang diperakui dan
disahkan oleh Kerajaan dan Kerajaan Negeri Sarawak.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3367]


-----

