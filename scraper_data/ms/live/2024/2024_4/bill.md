---
Year: 2024
Bill: D.R. 4/2024 - RUU Perbekalan Tambahan (2023) 2024
Title: D.R. 4/2024 - RUU Perbekalan Tambahan (2023) 2024
Download URL: https://www.parlimen.gov.my/files/billindex/pdf/2024/DR/DR%204%20BM.pdf
URL: https://www.parlimen.gov.my/files/billindex/pdf/2024/DR/DR%204%20BM.pdf
---
---
Reading:
Lulus

D.R. 4/2024



Bacaan Pertama Pada
:
14/03/2024


Bacaan Kedua Pada
:
19/03/2024


Dibentang Oleh
:
YB Senator Datuk Seri Amir Hamzah bin Azizan - Menteri Kewangan II


Diluluskan Pada
:
20/03/2024


Dibentang Oleh
:
YB Puan Lim Hui Ying - Timbalan Menteri Kewangan



Tutup
Lulus
D.R. 4/2024
14/03/2024
19/03/2024
YB Senator Datuk Seri Amir Hamzah bin Azizan - Menteri Kewangan II
20/03/2024
YB Puan Lim Hui Ying - Timbalan Menteri Kewangan
---

_Eksais (Pindaan)_ 1

**D.R. 34/2024**

RANG UNDANG-UNDANG

_b e r n a m a_

Suatu Akta untuk meminda Akta Eksais 1976.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Eksais (Pindaan) 2024.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Eksais 1976 [Akta 176], yang disebut “Akta ibu” dalam
Akta ini, dipinda—

_(a)_ dalam subseksyen 2(1), dengan memasukkan selepas takrif

“premis berlesen” takrif yang berikut:

‘ “Pulau 1” mempunyai erti yang diberikan kepadanya
di bawah subseksyen 2(1) Akta Kastam 1967;’; dan


-----

2 _Rang Undang-Undang_

_(b)_ dalam subseksyen 2(1b), dalam takrif “kawasan utama

kastam”, dengan menggantikan perkataan “dan Pangkor”
dengan perkataan “, Pangkor dan Pulau 1”.

**Pindaan seksyen 87**

**3.** Seksyen 87 Akta ibu dipinda dalam takrif “kawasan utama
kastam” dengan menggantikan perkataan “dan Pangkor” dengan
perkataan “, Pangkor dan Pulau 1”.

**Pindaan seksyen 90a**

**4.** Subseksyen 90a(2) Akta ibu dipinda dengan menggantikan
perkataan “Subseksyen 6(2), (3), (4) dan (5)” dengan perkataan
“Subseksyen 6(2)”.

**Pindaan seksyen 91a**

**5.** Seksyen 91a Akta ibu dipinda dalam takrif “kawasan utama
kastam” dengan menggantikan perkataan “dan Pangkor” dengan
perkataan “, Pangkor dan Pulau 1”.

**Pindaan seksyen 91da**

**6.** Subseksyen 91da(2) Akta ibu dipinda dengan menggantikan
perkataan “Subseksyen 6(2), (3), (4) dan (5)” dengan perkataan
“Subseksyen 6(2)”.

**Pindaan seksyen 91e**

**7.** Seksyen 91e Akta ibu dipinda dalam takrif “kawasan utama
kastam” dengan menggantikan perkataan “dan Pangkor” dengan
perkataan “, Pangkor dan Pulau 1”.


-----

_Eksais (Pindaan)_ 3

**Pindaan seksyen 91i**

**8.** Subseksyen 91i(2) Akta ibu dipinda dengan menggantikan
perkataan “Subseksyen 6(2), (3), (4) dan (5)” dengan perkataan
“Subseksyen 6(2)”.

**Pindaan seksyen 91q**

**9.** Seksyen 91q Akta ibu dipinda dalam takrif “kawasan utama
kastam” dengan menggantikan perkataan “dan Pangkor” dengan
perkataan “, Pangkor dan Pulau 1”.

**Pindaan seksyen 91u**

**10.** Subseksyen 91u(2) Akta ibu dipinda dengan menggantikan
perkataan “Subseksyen 6(2), (3), (4) dan (5)” dengan perkataan
“Subseksyen 6(2)”.

**Bahagian baharu XVe**

**11.** Akta ibu dipinda dengan memasukkan selepas seksyen 91z
bahagian yang berikut:

“Bahagian XVe

PERUNTUKAN KHAS BERKENAAN DENGAN PULAU 1

**Tafsiran**

**91** **aa. Dalam Bahagian ini, melainkan jika konteksnya**
menghendaki makna yang lain, “kawasan utama kastam” ertinya
Malaysia tidak termasuk Labuan, Langkawi, Tioman, Pangkor
dan Pulau 1.

**Perniagaan runcit di Pulau 1**

**91ab.** (1) Tiada seorang pun boleh menjual secara runcit
apa-apa barang yang diisytiharkan oleh Menteri di bawah
perenggan 91af(1)(a) di Pulau 1 tanpa kelulusan Menteri.


-----

_Rang Undang-Undang_

(2) Permohonan bagi kelulusan di bawah subseksyen (1)
hendaklah dibuat mengikut cara yang ditetapkan oleh Menteri
dalam peraturan-peraturan.

(3) Mana-mana orang yang melanggar seksyen ini melakukan
suatu kesalahan dan hendaklah, apabila disabitkan, didenda
tidak melebihi lima puluh ribu ringgit atau dipenjarakan selama
tempoh tidak melebihi tiga tahun atau kedua-duanya.

**Ketidakpakaian Bahagian IV dan Bahagian V**

**91ac.** Peruntukan Bahagian IV dan V Akta ini tidak terpakai
bagi barang-barang yang diisytiharkan oleh Menteri di bawah
perenggan 91af(1)(a) yang dikilangkan di Pulau 1.

**Pemakaian Akta Kastam 1967**

**91ad. (1) Barang-barang yang diisytiharkan oleh Menteri**
di bawah perenggan 91af(1)(a) yang dikilangkan di Pulau 1
hendaklah disifatkan sebagai dikilangkan di luar Malaysia.

(2) Peruntukan Akta Kastam 1967 hendaklah terpakai bagi
barang-barang yang diisytiharkan oleh Menteri di bawah
perenggan 91af(1)(a)—

_(a)_ apabila barang-barang itu diangkut ke kawasan utama

kastam dari Pulau 1 seolah-olah pengangkutan
ke kawasan utama kastam itu ialah pengimportan
ke dalam Malaysia; dan

_(b)_ apabila barang-barang itu diangkut ke Pulau 1 dari

kawasan utama kastam seolah-olah pengangkutan
ke Pulau 1 itu ialah pengeksportan dari Malaysia.

**Barang-barang yang dikilangkan di kawasan utama kastam**
**hendaklah disifatkan telah dieksport apabila diangkut**
**ke Pulau 1**

**91ae. Barang-barang yang diisytiharkan oleh Menteri di bawah**
perenggan 91af(1)(a) yang dikilangkan di kawasan utama kastam
apabila diangkut ke Pulau 1 hendaklah disifatkan telah dieksport
dari kawasan utama kastam ke suatu tempat di luar Malaysia
bagi maksud seksyen 19 dan perenggan 28(d).


-----

_Eksais (Pindaan)_ 5

**Duti eksais yang berhubungan dengan Pulau 1**

**91af. (1) Duti eksais hendaklah kena dibayar atas—**

_(a)_ semua barang berduti yang dikilangkan atau diimport

masuk ke dalam Pulau 1, selain barang-barang yang
diisytiharkan oleh Menteri dari semasa ke semasa
melalui perintah yang disiarkan dalam _Warta; dan_

_(b)_ semua barang yang diisytiharkan oleh Menteri

di bawah perenggan _(a) yang diangkut ke kawasan_
utama kastam dari Pulau 1 seolah-olah pengangkutan
ke kawasan utama kastam itu ialah pengimportan
ke dalam Malaysia.

(2) Menteri boleh, melalui perintah, menetapkan erti perkataan
“nilai” berhubung dengan barang-barang yang diangkut dari
Pulau 1 ke kawasan utama kastam.

(3) Subseksyen 6(2) hendaklah terpakai bagi apa-apa perintah
yang dibuat oleh Menteri di bawah subsekyen (1).

**Barang-barang yang disifatkan sebagai tidak berduti semasa**
**berada di Pulau 1**

**91ag. Apa-apa barang yang diisytiharkan oleh Menteri di bawah**
perenggan 91af(1)(a) hendaklah, semasa berada di Pulau 1,
disifatkan sebagai barang-barang tidak berduti dan peruntukan
Akta ini hendaklah ditafsirkan sewajarnya.

**Pemungutan duti di Pulau 1**

**91** **ah. Dalam membuat peraturan-peraturan di bawah**
seksyen 85 Menteri boleh membuat peruntukan—

_(a)_ bagi pemungutan di Pulau 1 duti eksais yang kena

dibayar berkenaan dengan barang-barang yang diimport
ke dalam Pulau 1, atau diangkut atau hampir hendak
diangkut dari atau ke Pulau 1 ke atau dari kawasan
utama kastam;


-----

6 _Rang Undang-Undang_

_(b)_ bagi batasan atau sekatan kenderaan, vesel dan kapal

udara yang boleh digunakan untuk mengangkut
barang-barang itu; dan

_(c)_ bagi pelesenan atau pengawalan orang atau

kenderaan, vesel atau kapal udara yang mengangkut
barang-barang itu.”.

HURAIAN

Rang Undang-Undang ini bertujuan untuk meminda Akta Eksais 1976
(“Akta 176”). Tujuan utama pindaan ini adalah untuk mengeluarkan Pulau 1
daripada kawasan utama kastam dan mengadakan peruntukan khas berkenaan
dengan Pulau 1, selaras dengan pindaan kepada Akta Kastam 1967 [Akta 235].

2. _Fasal 1 mengandungi tajuk ringkas dan peruntukan permulaan kuat kuasa_
Akta yang dicadangkan.

3. _Fasal 2 bertujuan untuk meminda seksyen 2 Akta 176._

_Perenggan 2(a) bertujuan untuk meminda subseksyen 2(1) Akta 176 untuk_

memasukkan takrif baharu “Pulau 1” ke dalam Akta 176.

_Perenggan 2(b) bertujuan untuk meminda perenggan 2(1b)(b) Akta 176_

untuk mengeluarkan Pulau 1 dari takrif “kawasan utama kastam”.

4. _Fasal 3, 5, 7_ dan 9 bertujuan untuk meminda seksyen 2, 87, 91a, 91e
dan 91q Akta 176 untuk mengeluarkan Pulau 1 daripada takrif kawasan utama
kastam di bawah peruntukan tersebut.

5. _Fasal 4, 6, 8 dan 10 bertujuan untuk meminda subseksyen 90a(2), 91da(2),_
91i(2) dan 91u(2) Akta 176 berbangkit daripada pemotongan subseksyen 6(3),
(4) dan (5) Akta 176 melalui Akta Kewangan (No. 2) 2023 [Akta 851].

6. _Fasal 11 bertujuan untuk memasukkan Bahagian baharu XVe yang_
memperkatakan tentang Pulau 1 ke dalam Akta 176.

Seksyen baharu 91aa yang dicadangkan bertujuan untuk mengadakan

peruntukan bagi takrif “kawasan utama kastam”.

Seksyen baharu 91ab yang dicadangkan bertujuan untuk melarang penjualan

secara runcit apa-apa barang yang diisytiharkan oleh Menteri di bawah
perenggan 91af(1)(a) yang dicadangkan di Pulau 1 tanpa kebenaran Menteri
terlebih dahulu.


-----

_Eksais (Pindaan)_ 7

Seksyen baharu 91ac yang dicadangkan bertujuan untuk memperuntukkan

bahawa peruntukan Bahagian IV dan V Akta 176 tidak terpakai bagi
barang yang diisytiharkan sebagai tidak bercukai oleh Menteri di bawah
perenggan 91af(1)(a) jika barang-barang itu dikilangkan di Pulau 1.

Seksyen baharu 91ad yang dicadangkan bertujuan untuk memperuntukkan

bahawa barang-barang yang diisytiharkan oleh Menteri di bawah
perenggan 91af(1)(a) yang dikilangkan di Pulau 1 disifatkan telah dikilangkan
di luar Malaysia. Oleh yang demikian, pengangkutan barang-barang itu dari
Pulau 1 ke kawasan utama kastam dikira sebagai pengimportan ke dalam
Malaysia manakala pengangkutan barang-barang dari kawasan utama kastam
ke Pulau 1 dikira sebagai pengeksportan dari Malaysia dan Akta Kastam 1967
hendaklah terpakai bagi barang-barang itu.

Seksyen baharu 91ae yang dicadangkan bertujuan untuk memperuntukkan

bahawa apabila barang-barang yang diisytiharkan oleh Menteri di bawah
perenggan 91af(1)(a) yang dikilangkan di kawasan utama kastam diangkut
ke Pulau 1, pengangkutan itu disifatkan sebagai dieksport ke suatu tempat
di luar Malaysia bagi maksud seksyen 19 dan perenggan 28(d) Akta 176.

Seksyen baharu 91af yang dicadangkan bertujuan untuk mengadakan

peruntukan bagi layanan duti eksais di Pulau 1 yang berhubungan dengan
pengilangan, pengimportan dan pengangkutan barang-barang.

Seksyen baharu 91ag yang dicadangkan bertujuan untuk memperuntukkan

bahawa barang-barang yang diisytiharkan oleh Menteri di bawah
perenggan 91af(1)(a) yang dicadangkan hendaklah disifatkan sebagai
barang-barang yang tidak berduti semasa di Pulau 1.

Seksyen baharu 91ah yang dicadangkan bertujuan untuk memberi Menteri

kuasa untuk membuat peraturan-peraturan di bawah seksyen 85 Akta 176 untuk
memperuntukkan perkara tertentu berhubung dengan Pulau 1.

7. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3375]


-----

