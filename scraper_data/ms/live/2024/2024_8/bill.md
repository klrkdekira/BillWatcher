---
Year: 2024
Bill: D.R. 8/2024 - RUU Keselamatan Siber 2024
Title: D.R. 8/2024 - RUU Keselamatan Siber 2024
Download URL: https://www.parlimen.gov.my/files/billindex/pdf/2024/DR/DR%208%20-%20BM.pdf
URL: https://www.parlimen.gov.my/files/billindex/pdf/2024/DR/DR%208%20-%20BM.pdf
---
---
Reading:
Lulus

D.R. 8/2024



Bacaan Pertama Pada
:
25/03/2024


Bacaan Kedua Pada
:
27/03/2024


Dibentang Oleh
:
YB Tuan Gobind Singh Deo - Menteri Digital


Diluluskan Pada
:
27/03/2024


Dibentang Oleh
:
YB Tuan Gobind Singh Deo - Menteri Digital



Tutup
Lulus
D.R. 8/2024
25/03/2024
27/03/2024
YB Tuan Gobind Singh Deo - Menteri Digital
27/03/2024
YB Tuan Gobind Singh Deo - Menteri Digital
---

_Timbang Tara (Pindaan)_ 1

**D.R. 38/2024**

RANG UNDANG-UNDANG

_b e r n a m a_

Suatu Akta untuk meminda Akta Timbang Tara 2005.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Timbang Tara**
(Pindaan) 2024.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan seksyen 2**

**2. Akta Timbang Tara 2005 [Akta 646], yang disebut “Akta ibu”**
dalam Akta ini, dipinda dalam seksyen 2, dengan memasukkan
selepas takrif “pihak” takrif yang berikut:

‘ “Presiden” ertinya Presiden Mahkamah Timbang Tara
Pusat Timbang Tara Antarabangsa Asia;’.


-----

2 _Rang Undang-Undang_

**Pindaan seksyen 3**

**3.** Seksyen 3 Akta ibu dipinda—

_(a)_ dalam subseksyen (2)—

(i) dalam perenggan _(a), dengan menggantikan_

perkataan “Bahagian I, II dan IV” dengan
perkataan “Bahagian I dan II, Bab 2 Bahagian III
dan Bahagian IV”; dan

(ii) dalam perenggan _(b),_ dengan menggantikan

perkataan “Bahagian III” dengan perkataan
“Bab 1 Bahagian III”;

_(b)_ dalam subseksyen (3)—

(i) dalam perenggan _(a), dengan menggantikan_

perkataan “Bahagian I, II dan IV” dengan
perkataan “Bahagian I dan II, Bab 2 Bahagian III
dan Bahagian IV”; dan

(ii) dalam perenggan _(b),_ dengan menggantikan

perkataan “Bahagian III” dengan perkataan
“Bab 1 Bahagian III”;

_(c)_ dengan memasukkan selepas subseksyen (3) subseksyen

yang berikut:

“(3a) Berkenaan dengan timbang tara antarabangsa,
jika tempat timbang tara adalah bukan di Malaysia atau
tiada tempat timbang tara tetapi apa-apa perkhidmatan
berhubung dengan timbang tara itu diberikan di Malaysia,
Bab 2 Bahagian III Akta ini hendaklah terpakai.”; dan

_(d)_ dalam subseksyen (4), dengan menggantikan perkataan

“Bahagian III” di mana-mana jua terdapat dengan
perkataan “Bab 1 Bahagian III”.


-----

_Timbang Tara (Pindaan)_ 3

**Pindaan seksyen 9**

**4.** Perenggan 9(4)(b) Akta ibu dipinda dengan memasukkan
selepas perkataan “pembelaan” perkataan “atau apa-apa dokumen
lain”.

**Seksyen baharu 9a**

**5.** Akta ibu dipinda dengan memasukkan selepas seksyen 9
seksyen yang berikut:

“Undang-undang yang terpakai bagi perjanjian timbang tara

**9a. (1) Pihak-pihak adalah bebas untuk bersetuju mengenai**
undang-undang yang terpakai bagi perjanjian timbang tara.

(2) Jika pihak-pihak gagal bersetuju di bawah subseksyen (1),
undang-undang yang terpakai bagi perjanjian timbang tara
ialah undang-undang tempat timbang tara.

(3) Persetujuan oleh pihak-pihak mengenai undang-undang
yang terpakai bagi suatu perjanjian yang perjanjian timbang
tara menjadi sebahagian daripadanya tidaklah menjadi suatu
persetujuan nyata bahawa undang-undang itu jugalah yang
akan terpakai bagi perjanjian timbang tara itu.”.

**Pindaan seksyen 13**

**6.** Seksyen 13 Akta ibu dipinda—

_(a)_ dengan memasukkan selepas subseksyen (3) subseksyen

yang berikut:

“(3a) Bagi maksud subseksyen (3), jika terdapat
berbilang pihak menuntut atau berbilang responden,
semua pihak menuntut hendaklah secara bersesama
melantik seorang penimbang tara dan semua responden
hendaklah secara bersesama melantik seorang
penimbang tara.”;

_(b)_ dalam subseksyen (4), dengan menggantikan perkataan

“Pengarah Pusat Timbang Tara Antarabangsa Asia
(Malaysia)” dengan perkataan “Presiden”;


-----

4 _Rang Undang-Undang_

_(c)_ dalam subseksyen (5), dengan menggantikan perkataan

“Pengarah Pusat Timbang Tara Antarabangsa Asia
(Malaysia)” dengan perkataan “Presiden”;

_(d)_ dalam subseksyen (6), dengan menggantikan perkataan

“Pengarah Pusat Timbang Tara Antarabangsa Asia
(Malaysia)” dengan perkataan “Presiden”;

_(e)_ dalam subseksyen (7), dengan menggantikan perkataan

“Pengarah Pusat Timbang Tara Antarabangsa Asia
(Malaysia)” dengan perkataan “Presiden”;

_(f)_ dalam subseksyen (8), dengan menggantikan perkataan

“Pengarah Pusat Timbang Tara Antarabangsa Asia
(Malaysia)” dengan perkataan “Presiden”; dan

_(g)_ dalam subseksyen (9), dengan menggantikan perkataan

“Pengarah Pusat Timbang Tara Antarabangsa Asia
(Malaysia)” dengan perkataan “Presiden”.

**Pindaan seksyen 17**

**7.** Akta ibu dipinda dengan menggantikan subseksyen 17(2)
dengan subseksyen yang berikut:

“(2) Melainkan jika dipersetujui selainnya oleh pihak-pihak,
jika mana-mana penimbang tara termasuk penimbang tara
pengerusi diganti, pendengaran yang diadakan terdahulu
boleh diulang mengikut budi bicara tribunal timbang tara.”.

**Pindaan seksyen 33**

**8.** Seksyen 33 Akta ibu dipinda—

_(a)_ dengan memasukkan selepas subseksyen (2) subseksyen

yang berikut:

“(2a) Bagi maksud subseksyen (2), “tandatangan”
termasuklah tandatangan digital dan tandatangan
elektronik.”; dan


-----

_Timbang Tara (Pindaan)_ 5

_(b)_ dengan memasukkan selepas subseksyen (8) subseksyen

yang berikut:

“(9) Dalam seksyen ini—

_(a)_ “tandatangan digital” mempunyai erti

yang diberikan kepadanya dalam
Akta Tandatangan Digital 1997

[Akta 562]; dan

_(b)_ “tandatangan elektronik” mempunyai

erti yang diberikan kepadanya dalam
Akta Perdagangan Elektronik 2006

[Akta 658].”.

**Pindaan seksyen 38**

**9.** Akta ibu dipinda dengan menggantikan subseksyen 38(1)
dengan subseksyen yang berikut:

“(1) Suatu award yang dibuat berkenaan dengan timbang
tara jika tempat timbang tara adalah di Malaysia atau award
dari suatu Negara asing hendaklah diiktiraf sebagai mengikat
dan, atas permohonan secara bertulis kepada Mahkamah Tinggi,
hendaklah dikuatkuasakan tertakluk kepada seksyen 39.”.

**Pindaan Bahagian III**

**10.** Bahagian III Akta ibu dipinda—

_(a) dengan memasukkan selepas kepala Bahagian III kepala_

yang berikut:

“Bab 1

_Prosiding dan pendengaran”;_

_(b)_ dalam perenggan 41a(2)(c), dalam teks bahasa kebangsaan

dengan memotong perkataan “penasihat” selepas perkataan
“seorang”; dan


-----

_Rang Undang-Undang_

_(c)_ dengan memasukkan selepas seksyen 46 bab yang berikut:

“Bab 2

_Pembiayaan pihak ketiga_

**Takrif**

**46a.** Dalam Bab ini—

_(a)_ “kos atau belanja timbang tara” termasuklah

apa-apa kos atau belanja timbang tara yang
dibuat sebelum permulaan timbang tara, atau
semasa prosiding timbang tara atau prosiding
mahkamah yang berhubungan dengan timbang
tara itu;

_(b)_ “pembiaya pihak ketiga” ertinya seseorang

yang merupakan pihak kepada perjanjian
pembiayaan pihak ketiga yang menyediakan
pembiayaan pihak ketiga kepada pihak yang
dibiaya dan tidak mempunyai kepentingan
yang diiktiraf oleh undang-undang dalam
timbang tara pihak yang dibiaya, selain
di bawah perjanjian pembiayaan pihak ketiga;

_(c)_ “pembiayaan pihak ketiga” ertinya suatu

pembiayaan oleh pembiaya pihak ketiga bagi
kesemua atau sebahagian daripada kos dan
belanja timbang tara pihak yang dibiaya yang
dibuat di bawah perjanjian pembiayaan pihak
ketiga sebagai balasan bagi pembiaya pihak
ketiga menerima suatu faedah kewangan
hanya jika timbang tara itu berjaya mengikut
pengertian perjanjian pembiayaan pihak ketiga;

_(d)_ “perjanjian pembiayaan pihak ketiga” ertinya

suatu perjanjian secara bertulis bagi suatu
pembiayaan pihak ketiga antara pihak yang
dibiaya dengan pembiaya pihak ketiga; dan

_(e)_ “pihak yang dibiaya” ertinya seseorang yang

pernah menjadi atau merupakan pihak, atau
yang berkemungkinan menjadi pihak kepada
suatu timbang tara dan merupakan pihak
kepada perjanjian pembiayaan pihak ketiga.


-----

_Timbang Tara (Pindaan)_ 7

**Ketidakpakaian Bab ini**

**46b. Bab ini tidak terpakai bagi mana-mana perjanjian**
pembiayaan pihak ketiga yang dibuat sebelum tarikh
permulaan kuat kuasa Bab ini.

**Rukun menentang** **_maintenance and champerty_**
**hendaklah terhenti terpakai**

**46c. (1) Rukun** _common law menentang_ _maintenance_
_and champerty hendaklah terhenti terpakai berhubung_
dengan pembiayaan pihak ketiga dan suatu perjanjian
pembiayaan pihak ketiga tidak boleh dikira sebagai
berlawanan dengan dasar awam atas alasan maintenance
_and champerty._

(2) Pemberhentian pemakaian rukun _common law_
menentang maintenance and champerty di bawah
subseksyen (1) tidaklah menjejaskan mana-mana rukun
undang-undang tentang hal-hal yang suatu kontrak dikira
sebagai berlawanan dengan dasar awam atau selainnya
menyalahi undang-undang.

**Tataamalan**

**46d.** (1) Menteri boleh mengeluarkan suatu tataamalan
yang memperuntukkan mengenai amalan dan standard
yang berhubungan dengan pembiayaan pihak ketiga yang
secara biasanya diharapkan akan dipatuhi oleh pembiaya
pihak ketiga.

(2) Tanpa menjejaskan keluasan subseksyen (1),

tataamalan itu boleh memperuntukkan bagi—

_(a)_ kehendak mengenai promosi pembiayaan pihak

ketiga;

_(b)_ kehendak mengenai suatu perjanjian pembiayaan

pihak ketiga termasuk takat kawalan yang akan
dipunyai oleh pembiaya pihak ketiga berhubung
dengan suatu timbang tara, tanggungan pihak
yang dibiaya dan penamatan perjanjian
pembiayaan pihak ketiga;


-----

_Rang Undang-Undang_

_(c)_ kriteria bagi seseorang pembiaya pihak ketiga

termasuk amaun modal minimum yang
mencukupi yang perlu dipenuhi oleh pembiaya
pihak ketiga;

_(d)_ tatacara untuk menangani konflik kepentingan

kemungkinan, sebenar atau tanggapan oleh
seseorang pembiaya pihak ketiga; dan

_(e)_ tatacara untuk meningkatkan perlindungan bagi

pihak yang dibiaya.

(3) Tataamalan yang dikeluarkan di bawah seksyen
ini hendaklah disiarkan mengikut cara sebagaimana yang
ditentukan oleh Menteri.

(4) Menteri boleh membatalkan, mengubah, menyemak
semula atau meminda keseluruhan atau sebahagian
apa-apa tataamalan yang dikeluarkan di bawah seksyen ini.

(5) Tataamalan yang dikeluarkan di bawah seksyen
ini boleh diterima sebagai keterangan dalam prosiding
di hadapan mana-mana mahkamah atau tribunal timbang
tara.

**Ketidakpatuhan terhadap tataamalan**

**46e. (1) Apa-apa ketidakpatuhan terhadap mana-mana**
peruntukan tataamalan yang dikeluarkan di bawah
seksyen 46d tidak boleh, dengan sendirinya, menyebabkan
pembiaya pihak ketiga dikenakan apa-apa tindakan atau
prosiding undang-undang.

(2) Walau apa pun subseksyen (1), mana-mana

pematuhan atau ketidakpatuhan terhadap mana-mana
peruntukan tataamalan boleh diambil kira oleh mana-mana
tribunal timbang tara atau mahkamah jika pematuhan atau
ketidakpatuhan itu adalah berkaitan dengan persoalan
yang sedang diputuskan oleh tribunal timbang tara atau
mahkamah itu.


-----

_Timbang Tara (Pindaan)_ 9

**Penzahiran maklumat bagi maksud mencari atau**
**mendapatkan pembiayaan pihak ketiga**

**46f. (1) Walau apa pun seksyen 41a, apa-apa maklumat**
yang berhubungan dengan prosiding timbang tara
di bawah perjanjian timbang tara atau suatu award yang
dibuat dalam prosiding timbang tara itu boleh dizahirkan
atau disampaikan oleh suatu pihak kepada mana-mana
orang bagi maksud mencari atau mendapatkan pembiayaan
pihak ketiga daripada orang itu.

(2) Orang yang disebut dalam subseksyen (1) tidak
boleh selanjutnya menzahirkan atau menyampaikan
maklumat yang dizahirkan atau disampaikan kepadanya
di bawah subseksyen itu melainkan jika penzahiran atau
penyampaian lanjut itu—

_(a)_ dibuat untuk melindungi atau meneruskan suatu

hak atau kepentingan di sisi undang-undang
orang itu;

_(b)_ dibuat kepada mana-mana badan kerajaan, badan

kawal selia, mahkamah atau tribunal dan orang
itu berkewajipan di bawah undang-undang
untuk membuat penzahiran atau penyampaian
itu; atau

_(c)_ dibuat kepada seorang profesional atau

mana-mana penasihat lain bagi maksud
memperoleh nasihat yang berhubungan dengan
pembiayaan pihak ketiga.

(3) Jika suatu penzahiran atau penyampaian lanjut
dibuat oleh orang yang disebut dalam subseksyen (1)
itu kepada seorang profesional atau penasihat di bawah
perenggan (2)(c), profesional atau penasihat itu tidak boleh
selanjutnya menzahirkan atau menyampaikan maklumat
yang diterima itu kecuali mengikut subseksyen (2).


-----

10 _Rang Undang-Undang_

**Penzahiran mengenai perjanjian pembiayaan pihak**
**ketiga**

**46g.** (1) Jika pihak yang dibiaya telah membuat suatu
perjanjian pembiayaan pihak ketiga, pihak yang dibiaya
itu hendaklah menzahirkan atau menyampaikan kepada
pihak lain kepada timbang tara itu dan tribunal timbang tara
atau mahkamah yang di hadapannya prosiding berkenaan
dengan timbang tara itu dibawa, mengikut mana-mana
yang berkenaan, fakta bahawa suatu perjanjian pembiayaan
pihak ketiga telah dibuat dan nama pembiaya pihak
ketiga dalam perjanjian pihak ketiga itu.

(2) Penzahiran atau penyampaian di bawah subseksyen (1)
hendaklah dibuat—

_(a)_ jika perjanjian pembiayaan pihak ketiga dibuat

pada atau sebelum permulaan timbang tara
atau prosiding mahkamah berkenaan dengan
timbang tara, pada permulaan timbang tara
atau prosiding mahkamah itu; atau

_(b)_ jika perjanjian pembiayaan pihak ketiga dibuat

selepas permulaan timbang tara atau prosiding
mahkamah berkenaan dengan timbang tara,
dalam masa lima belas hari selepas perjanjian
pembiayaan pihak ketiga itu dibuat.

(3) Bagi maksud subseksyen (2), jika tiada tribunal
timbang tara dilantik pada akhir tempoh yang dinyatakan
dalam perenggan (2)(b), penzahiran atau penyampaian
di bawah subseksyen (1) kepada tribunal timbang tara
hendaklah dibuat dengan segera selepas tribunal timbang
tara dilantik.

**Penzahiran mengenai penamatan atau berakhirnya**
**perjanjian pembiayaan pihak ketiga**

**46h.** Jika suatu perjanjian pembiayaan pihak ketiga
ditamatkan atau telah berakhir, pihak yang dibiaya
hendaklah, dalam masa lima belas hari selepas penamatan
atau berakhirnya perjanjian pembiayaan pihak ketiga,
menzahirkan atau menyampaikan kepada pihak lain
kepada timbang tara itu, dan tribunal timbang tara atau


-----

_Timbang Tara (Pindaan)_ 11

mahkamah yang di hadapannya prosiding yang berkenaan
dengan timbang tara dibawa, mengikut mana-mana yang
berkenaan, jika ada, fakta bahawa perjanjian pembiayaan
pihak ketiga telah ditamatkan atau telah berakhir dan
tarikh penamatan perjanjian pembiayaan pihak ketiga
itu atau tarikh perjanjian pembiayaan pihak ketiga itu
berakhir.

**Ketidakpatuhan terhadap seksyen 46f, 46g** **dan 46h**

**46i.** (1) Apa-apa ketidakpatuhan terhadap mana-mana
peruntukan di bawah seksyen 46f, 46g dan 46h tidak
boleh, dengan sendirinya, menyebabkan pembiaya
pihak ketiga dikenakan apa-apa tindakan atau prosiding
undang-undang.

(2) Walau apa pun subseksyen (1), mana-mana pematuhan
atau ketidakpatuhan terhadap mana-mana peruntukan
di bawah seksyen 46f, 46g dan 46h boleh diambil kira
oleh mana-mana tribunal timbang tara atau mahkamah
jika pematuhan atau ketidakpatuhan itu adalah berkaitan
dengan persoalan yang sedang diputuskan oleh tribunal
timbang tara atau mahkamah itu.”.

**Pindaan seksyen 48**

**11.** Seksyen 48 Akta ibu dipinda dengan menggantikan perkataan
“Pengarah Pusat Timbang Tara Antarabangsa Asia (Malaysia) atau
mana-mana orang lain” dengan perkataan “Mana-mana orang”.

**Kecualian**

**12.** (1) Semua pelantikan, keputusan atau apa-apa tindakan lain
yang dibuat, diberikan atau dilakukan oleh Pengarah Pusat Timbang
Tara Antarabangsa Asia (Malaysia) sebelum tarikh permulaan
kuat kuasa Akta ini hendaklah, pada tarikh permulaan kuat kuasa
Akta ini, disifatkan telah dibuat, diberikan atau dilakukan oleh Presiden
Mahkamah Timbang Tara Pusat Timbang Tara Antarabangsa Asia
dan hendaklah terus berkuat kuasa dan mempunyai kesan sehingga
dibatalkan, dipinda, dimansuhkan, ditamatkan atau diganti
oleh Presiden Mahkamah Timbang Tara Pusat Timbang Tara
Antarabangsa Asia.


-----

12 _Rang Undang-Undang_

(2) Undang-undang yang terpakai bagi suatu perjanjian timbang
tara yang dibuat sebelum tarikh permulaan kuat kuasa Akta ini
hendaklah, pada tarikh permulaan kuat kuasa Akta ini, diuruskan
di bawah Akta ibu seolah-olah Akta ibu tidak dipinda oleh
Akta ini.

HURAIAN

Rang Undang-Undang ini bertujuan untuk meminda Akta Timbang Tara 2005
(“Akta 646”) untuk meningkatkan kedudukan Malaysia dalam kalangan
komuniti timbang tara antarabangsa global dengan menambah baik struktur
organisasi Pusat Timbang Tara Antarabangsa Asia selaras dengan pelaksanaan
Perjanjian Tambahan antara Kerajaan Malaysia dengan Pertubuhan Perundingan
Undang-Undang Asia-Afrika yang berhubungan dengan Pusat Timbang Tara
Antarabangsa Asia di Kuala Lumpur bertarikh 20 Februari 2024, dengan
mengharmonikan peruntukan dalam Akta 646 dengan Undang-Undang Model
mengenai Timbang Tara Perdagangan Antarabangsa Suruhanjaya Bangsa-Bangsa
Bersatu mengenai Undang-Undang Perdagangan Antarabangsa
(“Undang-Undang Model UNCITRAL”) dan dengan memasukkan peruntukan
mengenai pembiayaan pihak ketiga.

2. Fasal 1 mengandungi tajuk ringkas dan peruntukan mengenai permulaan
kuat kuasa Akta yang dicadangkan.

3. _Fasal 2 bertujuan untuk meminda_ seksyen 2 Akta 646 untuk memasukkan
takrif “Presiden” ke dalam Akta 646 yang merujuk kepada Presiden Mahkamah
Timbang Tara Pusat Timbang Tara Antarabangsa Asia yang akan menggantikan
Pengarah Pusat Timbang Tara Antarabangsa Asia (Malaysia). Ini adalah untuk
menunjukkan inisiatif penstrukturan semula Pusat Timbang Tara Antarabangsa Asia
supaya selaras dengan pelaksanaan Perjanjian Tambahan antara Kerajaan Malaysia
dengan Pertubuhan Perundingan Undang-Undang Asia-Afrika yang berhubungan
dengan Pusat Timbang Tara Antarabangsa Asia di Kuala Lumpur bertarikh
20 Februari 2024.

4. _Fasal 3 bertujuan untuk meminda seksyen 3 Akta 646 mengenai pemakaian_
Akta 646 bagi timbang tara dan award berbangkit daripada kemasukan Bab 2
Bahagian III yang baharu dicadangkan ke dalam Akta 646 mengenai pembiayaan
pihak ketiga.

5. _Fasal 4 bertujuan untuk meminda seksyen 9 Akta 646 yang berhubungan_
dengan bentuk perjanjian timbang tara. Dengan pindaan ini, perjanjian timbang
tara adalah bertulis jika ia terkandung dalam pertukaran apa-apa dokumen
lain dan bukan hanya dalam pertukaran pernyataan tuntutan dan pernyataan
pembelaan.

6. _Fasal 5_ bertujuan untuk memasukkan seksyen baharu 9a ke dalam
Akta 646 untuk memperuntukkan bahawa jika pihak-pihak kepada timbang tara
gagal bersetuju mengenai undang-undang yang terpakai bagi perjanjian timbang
tara mereka, undang-undang yang terpakai bagi perjanjian timbang tara itu
ialah undang-undang tempat timbang tara.


-----

_Timbang Tara (Pindaan)_ 13

7. _Fasal 6 bertujuan untuk meminda seksyen 13 Akta 646 mengenai pelantikan_
penimbang tara dengan memasukkan subseksyen baharu (3a) ke dalam Akta 646
untuk memperuntukkan bahawa jika timbang tara terdiri daripada tiga orang
penimbang tara dan terdapat berbilang pihak menuntut atau berbilang responden,
semua pihak menuntut hendaklah secara bersesama melantik seorang penimbang
tara dan semua responden hendaklah secara bersesama melantik seorang
penimbang tara. Ini akan memberikan kejelasan berkenaan dengan pelantikan
penimbang tara. Selain itu, fasal ini juga bertujuan untuk menggantikan istilah
“Pengarah Pusat Timbang Tara Antarabangsa Asia (Malaysia)” di mana-mana jua
terdapat dengan istilah “Presiden” sebagaimana yang ditakrifkan dalam fasal 2.

8. _Fasal 7 bertujuan untuk menggantikan subseksyen 17(2) Akta 646_
untuk memperuntukkan bahawa, melainkan jika dipersetujui selainnya oleh
pihak-pihak, jika mana-mana penimbang tara termasuk penimbang tara pengerusi
diganti, apa-apa pendengaran yang diadakan terdahulu boleh diulang mengikut
budi bicara tribunal timbang tara.

9. Fasal _8 bertujuan untuk meminda seksyen 33 Akta 646 yang berhubungan_
dengan bentuk dan kandungan award untuk memperuntukkan bahawa tandatangan
penimbang tara pada suatu award termasuklah tandatangan digital dan elektronik
penimbang tara pada award itu. “Tandatangan digital” mempunyai erti yang
diberikan kepadanya dalam Akta Tandatangan Digital 1997 [Akta 562] manakala
“tandatangan elektronik” mempunyai erti yang diberikan kepadanya dalam
Akta Perdagangan Elektronik 2006 [Akta 658].

10. _Fasal 9 bertujuan untuk menggantikan subseksyen 38(1) Akta 646_

mengenai pengiktirafan dan penguatkuasaan award yang dibuat berkenaan
dengan suatu timbang tara jika tempat timbang tara adalah di Malaysia atau
award dari suatu Negara asing supaya peruntukan ini dapat diharmonikan
dengan peruntukan Undang-Undang Model UNCITRAL. Dengan pindaan ini,
award yang dibuat berkenaan dengan timbang tara itu hendaklah diiktiraf
sebagai mengikat pada awal-awal lagi tanpa memerlukan suatu permohonan
dibuat di Mahkamah Tinggi bagi pengiktirafannya.

11. _Fasal 10 bertujuan untuk meminda Bahagian III Akta 646 mengenai_

peruntukan tambahan yang berhubungan dengan timbang tara dengan
membahagikan Bahagian III kepada dua Bab bagi membolehkan kemasukan
peruntukan mengenai pembiayaan pihak ketiga bagi timbang tara ke dalam
Akta 646.

_Subfasal 10(a) bertujuan untuk meminda Bahagian III dengan memasukkan_

selepas kepala Bahagian III kepala bagi Bab baharu 1.

_Subfasal 10(b) bertujuan untuk meminda perenggan 41a(2)(c) dalam teks_

bahasa kebangsaan Akta 646 untuk menjelaskan bahawa istilah “profesional”
yang digunakan dalam perenggan itu merujuk kepada mana-mana profesional
dan bukan sahaja terbatas kepada penasihat profesional. Pindaan ini juga adalah
selaras dengan teks bahasa Inggeris perenggan 41a(2)(c) Akta 646.


-----

14 _Rang Undang-Undang_

_Subfasal 10(c) bertujuan untuk memasukkan Bab baharu 2 ke dalam Bahagian III_

Akta 646 yang terdiri daripada seksyen 46a hingga 46i.

Seksyen baharu 46a bertujuan untuk mengadakan peruntukan mengenai

takrif bagi istilah tertentu yang digunakan dalam Bab 2 Bahagian III Akta 646,
iaitu “kos atau belanja timbang tara”, “pembiaya pihak ketiga”, “pembiayaan
pihak ketiga”, “perjanjian pembiayaan pihak ketiga” dan “pihak yang dibiaya”.

Seksyen baharu 46b bertujuan untuk memperuntukkan bahawa Bab 2

Bahagian III Akta 646 tidak terpakai bagi mana-mana perjanjian pembiayaan
pihak ketiga yang dibuat sebelum tarikh permulaan kuat kuasa Bab ini.

Seksyen baharu 46c bertujuan untuk mengadakan peruntukan bahawa rukun

_common law menentang maintenance and champerty hendaklah terhenti terpakai_
berhubung dengan pembiayaan pihak ketiga bagi timbang tara dan bahawa
suatu perjanjian pembiayaan pihak ketiga tidak boleh dikira sebagai berlawanan
dengan dasar awam atas alasan maintenance and champerty. Dengan peruntukan
ini, pembiayaan pihak ketiga bagi timbang tara dan prosiding mahkamah yang
berkenaan dengan timbang tara tidak lagi dilarang di Malaysia.

Seksyen baharu 46d bertujuan untuk mengadakan peruntukan bagi kuasa

Menteri untuk mengeluarkan suatu tataamalan yang memperuntukkan bagi
amalan dan standard yang berhubungan dengan pembiayaan pihak ketiga
yang secara biasanya diharapkan akan dipatuhi oleh pembiaya pihak ketiga.
Seksyen ini juga memperuntukkan bahawa tataamalan hendaklah disiarkan
mengikut cara sebagaimana yang ditentukan oleh Menteri dan Menteri boleh
membatalkan, mengubah, menyemak semula atau meminda keseluruhan atau
sebahagian apa-apa tataamalan yang dikeluarkan di bawah seksyen ini.

Seksyen baharu 46e bertujuan untuk mengadakan peruntukan bagi kesan

ketidakpatuhan dan pematuhan terhadap tataamalan yang dikeluarkan di bawah
seksyen 46d.

Seksyen baharu 46f bertujuan untuk mengadakan peruntukan bagi penzahiran

maklumat oleh suatu pihak bagi maksud mencari atau mendapatkan pembiayaan
pihak ketiga daripada seseorang.

Seksyen baharu 46g bertujuan untuk mengadakan peruntukan bagi penzahiran

mengenai perjanjian pembiayaan pihak ketiga oleh pihak yang dibiaya kepada
pihak lain kepada timbang tara, tribunal timbang tara dan mahkamah.

Seksyen baharu 46h bertujuan untuk mengadakan peruntukan bagi penzahiran

mengenai penamatan atau berakhirnya perjanjian pembiayaan pihak ketiga oleh
pihak yang dibiaya kepada pihak lain kepada timbang tara, tribunal timbang
tara dan mahkamah.

Seksyen baharu 46i bertujuan untuk mengadakan peruntukan mengenai kesan

ketidakpatuhan dan pematuhan terhadap mana-mana peruntukan di bawah
seksyen baharu 46f, 46g dan 46h.


-----

_Timbang Tara (Pindaan)_ 15

12. _Fasal 11 bertujuan untuk meminda seksyen 48 Akta 646 mengenai_

kekebalan institusi timbang tara dengan memotong sebutan mengenai Pengarah
Pusat Timbang Tara Antarabangsa Asia (Malaysia) dalam seksyen itu. Dengan
pindaan ini, seksyen ini akan memperuntukkan secara am bahawa mana-mana
orang atau institusi yang bertindak atas sifat pihak berkuasa melantik yang
dibenarkan oleh pihak-pihak tidaklah bertanggungan bagi apa-apa jua yang
dilakukan atau ditinggalkan pada menunaikan fungsi itu melainkan jika
ditunjukkan bahawa perbuatan atau peninggalan itu adalah dengan niat jahat.

13. _Fasal 12 memperkatakan tentang peruntukan kecualian._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3379]


-----

